<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XI">
    <meta name="apple-mobile-web-app-capable" content="yes">
    <title>XI • Cirkus Humberto</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_024.html">
    <link rel="next" href="./cirkus_humberto_026.html">
    <meta name="nb-order" content="21">
    <link rel="self" href="cirkus_humberto_025.html">
    <meta name="nb-identifier" content="bass-cirkus-humberto-50f406e">
    <meta name="nb-role" content="chapter">
  </head>
  <body data-nb-words="2663" data-nb-chars="15755" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_024.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">XI</span></h1>
        <p class="chunk" data-nb-ref-number="2" data-nb-words="180" data-nb-chars="1079"><span class="idea" data-nb-ref-number="2" id="idea2" data-nb-words="180" data-nb-chars="1079">Karas otec, Karas syn radostně vtáhli do&nbsp;kvartýru paní Langermannové. Konečně se&nbsp;zas budou moci po&nbsp;chuti natáhnout na&nbsp;slamníku v&nbsp;řádné posteli! Vdova je&nbsp;uvítala s&nbsp;velkou srdečností. Nevedlo se&nbsp;jí&nbsp;dobře, co&nbsp;česká parta odtud zmizela. Neslyšela nic o&nbsp;osudu Milnerových zedníků a&nbsp;nevěděla také, jak se&nbsp;daří Karasům u&nbsp;cirkusu. S&nbsp;podnájemníky neměla štěstí, žádný solidní pán se&nbsp;nevyskytl, samí přelétavci, většinou z&nbsp;lodí, nezaměstnaní stevardi a&nbsp;námořníci, kteří tu&nbsp;přespali pár nocí, než se&nbsp;někde uchytili nebo než jim došly peníze a&nbsp;museli na&nbsp;herberk; věru, nebylo oč&nbsp;stát. S&nbsp;Karasy jako by&nbsp;se&nbsp;vracel zásvit starých klidných časů. A&nbsp;ke&nbsp;všemu byli teď větší páni, byli umělci. To&nbsp;si&nbsp;vdova nedala vzít, že&nbsp;pan Karas je&nbsp;umělec, když troubí v&nbsp;kapele. Měla zbožnou úctu k&nbsp;hudbě. Nebožtík pan kormidelník Langermann hrával na&nbsp;tahací harmoniku a&nbsp;to&nbsp;bylo tak krásné – kolikrát se&nbsp;tehdy rozslzela, když seděli spolu v&nbsp;kuchyni na&nbsp;pohovce, na&nbsp;stole voněla bábovka a&nbsp;pan kormidelník Langermann hrál na&nbsp;ten námořnický klavír a&nbsp;zpíval: „Et wasen twei Kunnigeskinner, de&nbsp;hadden enander so&nbsp;leef.“</span></p>
        <p class="chunk" data-nb-ref-number="3" data-nb-words="245" data-nb-chars="1451"><span class="idea" data-nb-ref-number="3" id="idea3" data-nb-words="245" data-nb-chars="1451">Růženka povyrostla za&nbsp;ten rok o&nbsp;nějaký coul. Vykulila oči a&nbsp;radostí upustila panenku, když spatřila Vaška vcházet do&nbsp;dveří. Vašek se&nbsp;v&nbsp;první chvíli choval náramně vážně a&nbsp;důležitě, jako dospělý mužský, který už&nbsp;má&nbsp;za&nbsp;sebou všecky dětské pošetilosti. Ale po&nbsp;pár minutách to&nbsp;z&nbsp;něho opadalo a&nbsp;nad Růženčinými hračkami se&nbsp;stal z&nbsp;něho zase malý chlapec, který tu&nbsp;mezi panenkami, kuchyňkou, kupeckým krámem našel nový svět pro svou bájivou fantazii. Osm měsíců žil mezi velkými lidmi, přizpůsoboval se&nbsp;jim, pracoval s&nbsp;nimi a&nbsp;měl čím dále tím méně kdy na&nbsp;skotačivou hru; nyní se&nbsp;mu&nbsp;v&nbsp;kuchyni paní Langermannové, na&nbsp;pohovce nebo pod stolem, na&nbsp;čtyři měsíce otvíraly koutečky zapíraného dětství. V&nbsp;cirkuse zůstával vážně upjat k&nbsp;úkolům, které ho&nbsp;obklopovaly, hovořil s&nbsp;mužskými jako chlap, sakroval, plival a&nbsp;divže si&nbsp;nezapálil cigáro; ale tu&nbsp;s&nbsp;Růženkou zjihl a&nbsp;zněžněl, vžil se&nbsp;do&nbsp;jejího myšlení, a&nbsp;nad hadrovým panákem jako by&nbsp;si&nbsp;ulevoval od&nbsp;té&nbsp;předčasné, umělé vyzrálosti. Jen to&nbsp;jeho komandérství v&nbsp;něm zůstalo, ve&nbsp;všem všude musel vést on&nbsp;a&nbsp;Růženka se&nbsp;podrobovat; naštěstí byla Růženka dušička oddaná a&nbsp;povolná, plná obdivu k&nbsp;jeho ráznosti, a&nbsp;tu&nbsp;se&nbsp;tedy ochotně přizpůsobovala, když jí&nbsp;všecko přeměnil a&nbsp;přetvořil; o&nbsp;pokojíčku pro panenky rozhodl, že&nbsp;to&nbsp;je&nbsp;maringotka, z&nbsp;kupeckého krámu udělal menažérii, z&nbsp;kočárku klec pro tygry. Ke&nbsp;všemu, co&nbsp;Růženka měla a&nbsp;v&nbsp;čem žila, nasadil brýle svého vidění a&nbsp;obě děti se&nbsp;octly v&nbsp;novém, dvojnásob začarovaném světě.</span></p>
        <p class="chunk" data-nb-ref-number="4" data-nb-words="116" data-nb-chars="689"><span class="idea" data-nb-ref-number="4" id="idea4" data-nb-words="116" data-nb-chars="689">Jen jednu věc přečarovat nemohl: Růženčin slabikář. Měla už&nbsp;svou první knížku s&nbsp;obrázky, s&nbsp;velkými literami, se&nbsp;slovy rozdělenými do&nbsp;slabik. Vašek některá písmena švabachu znal, jiná si&nbsp;pletl, teď se&nbsp;však do&nbsp;toho zakoukl a&nbsp;s&nbsp;celou svou úporností denně si&nbsp;v&nbsp;slabikáři říkal, až&nbsp;uměl celé stránky nazpaměť. Táta pro tuto jeho ctižádost neměl mnoho smyslu, ale za&nbsp;tátou se&nbsp;k&nbsp;paní Langermannové přistěhoval Bureš a&nbsp;ten si&nbsp;každého večera přitáhl Vaška ke&nbsp;stolu a&nbsp;vyzkoušel ho&nbsp;z&nbsp;německého čtení. A&nbsp;pak zpravidla vytáhl ještě některou ze&nbsp;svých knížek a&nbsp;předčítal nebo dal Vaškovi předčítat básničky, které se&nbsp;mu&nbsp;líbily. Čítávali je&nbsp;znovu a&nbsp;znovu a&nbsp;ponenáhlu to&nbsp;Vaškovi znělo hlavou jako písnička.</span></p>
        <p class="chunk" data-nb-ref-number="5" data-nb-words="23" data-nb-chars="128"><em><span class="idea" data-nb-ref-number="5" id="idea5" data-nb-words="5" data-nb-chars="28">Šlo krásné děvče ke&nbsp;klášteru<br></span>
<span class="idea" data-nb-ref-number="6" id="idea6" data-nb-words="4" data-nb-chars="22">byl právě strašný den.<br></span>
<span class="idea" data-nb-ref-number="7" id="idea7" data-nb-words="5" data-nb-chars="30">Když k&nbsp;fortně přišlo, zvonilo,<br></span>
<span class="idea" data-nb-ref-number="8" id="idea8" data-nb-words="4" data-nb-chars="26">čímž vrátného ven loudilo,<br></span>
<span class="idea" data-nb-ref-number="9" id="idea9" data-nb-words="5" data-nb-chars="22">a&nbsp;ten hned přišel ven.</span></em></p>
        <p class="chunk" data-nb-ref-number="6" data-nb-words="6" data-nb-chars="34"><span class="idea" data-nb-ref-number="10" id="idea10" data-nb-words="6" data-nb-chars="34">Někdy šla z&nbsp;deklamovánky až&nbsp;hrůza:</span></p>
        <p class="chunk" data-nb-ref-number="7" data-nb-words="24" data-nb-chars="130"><em><span class="idea" data-nb-ref-number="11" id="idea11" data-nb-words="4" data-nb-chars="22">Na silnici stojí bába,<br></span>
<span class="idea" data-nb-ref-number="12" id="idea12" data-nb-words="4" data-nb-chars="21">na&nbsp;dvě berle sehnutá,<br></span>
<span class="idea" data-nb-ref-number="13" id="idea13" data-nb-words="4" data-nb-chars="22">škaredá co&nbsp;soví hlava,<br></span>
<span class="idea" data-nb-ref-number="14" id="idea14" data-nb-words="2" data-nb-chars="17">jednooká, hrbatá,<br></span>
<span class="idea" data-nb-ref-number="15" id="idea15" data-nb-words="5" data-nb-chars="27">v&nbsp;tvářnosti je&nbsp;samá brázda,<br></span>
<span class="idea" data-nb-ref-number="16" id="idea16" data-nb-words="5" data-nb-chars="21">ruka kůže jen a&nbsp;hnát…</span></em></p>
        <p class="chunk" data-nb-ref-number="8" data-nb-words="54" data-nb-chars="313"><span class="idea" data-nb-ref-number="17" id="idea17" data-nb-words="54" data-nb-chars="313">A&nbsp;někdy to&nbsp;byla opravdu píseň, kterou bylo možno zpívat. Když na&nbsp;ni&nbsp;poprvé přišli, prohlásil Bureš, že&nbsp;to&nbsp;takhle nic není. A&nbsp;druhého dne si&nbsp;přinesl odněkud od&nbsp;vetešníka starou hnědou kytaru, potáhl ji&nbsp;strunami, vyladil a&nbsp;k&nbsp;údivu domácích rozehrál na&nbsp;ní&nbsp;líbezné akordy. A&nbsp;pak přitáhl knížku a&nbsp;měkkým hlasem zpíval:</span></p>
        <p class="chunk" data-nb-ref-number="9" data-nb-words="25" data-nb-chars="134"><em><span class="idea" data-nb-ref-number="18" id="idea18" data-nb-words="4" data-nb-chars="28">Když měsíček spanile svítil,<br></span>
<span class="idea" data-nb-ref-number="19" id="idea19" data-nb-words="3" data-nb-chars="23">vévoda Břetislav vstal,<br></span>
<span class="idea" data-nb-ref-number="20" id="idea20" data-nb-words="6" data-nb-chars="30">neb oheň, jejž k&nbsp;Juditě cítil,<br></span>
<span class="idea" data-nb-ref-number="21" id="idea21" data-nb-words="7" data-nb-chars="28">již se&nbsp;v&nbsp;něm dávno byl vňal,<br></span>
<span class="idea" data-nb-ref-number="22" id="idea22" data-nb-words="5" data-nb-chars="25">k&nbsp;Juditě dávno byl vzňal.</span></em></p>
        <p class="chunk" data-nb-ref-number="10" data-nb-words="284" data-nb-chars="1685"><span class="idea" data-nb-ref-number="23" id="idea23" data-nb-words="284" data-nb-chars="1685">Vašek ani zdaleka nerozuměl všemu tomu, co&nbsp;v&nbsp;těch básničkách četl. Bylo tam množství podivných, neznámých slov, při nichž si&nbsp;nedovedl nic určitého představit, jen cítil, že&nbsp;je&nbsp;v&nbsp;nich nějaké kouzlo, že&nbsp;znamenají cosi mocného a&nbsp;slavného. Když četl: „A páni znaků hvězdy, trojříčí<a href="./resources/undefined">[8]</a>, orlice, lva, ostrve<a href="./resources/undefined">[9]</a> a&nbsp;lekna<a href="./resources/undefined">[10]</a> pozdvihli pravice,“ působilo to&nbsp;naň velebně a&nbsp;vznešeně. Bylo mu&nbsp;při četbě těch českých veršů, jako by&nbsp;vcházel zas do&nbsp;hornosněženských lesů, – zelené přísvity, modravé šero, zlaté záření a&nbsp;za&nbsp;neznámými slovy velká, vábná tajemství. Hoch se&nbsp;dožadoval, aby mu&nbsp;Bureš četl dál a&nbsp;dál. Probrali všecky knížky, až&nbsp;nakonec Bureš vytáhl malý sešitek, velmi odřený a&nbsp;otrhaný, a&nbsp;jednoho večera z&nbsp;něho začal předčítat. Byla to&nbsp;dlouhá, předlouhá báseň, nejdelší ze&nbsp;všech, které Vašek slyšel, a&nbsp;také nejméně srozumitelná. Pamatoval se&nbsp;jen, že&nbsp;se&nbsp;začínala tak nějak, že&nbsp;Čechové jsou dobrý národ; vyprávělo se&nbsp;v&nbsp;ní&nbsp;o&nbsp;májovém večeru na&nbsp;modrém jezeře a&nbsp;to&nbsp;bylo překrásné; a&nbsp;pak tam byl nějak loupežník, kterého vedli na&nbsp;popravu, a&nbsp;on&nbsp;tam zvolal, aby pozdravovali od&nbsp;něho tu&nbsp;jeho zemi krásnou, zemi milovanou. Víc Vašek nevěděl, protože když Bureš přišel k&nbsp;tomuhle místu, roztřásl se&nbsp;mu&nbsp;hlas a&nbsp;nemohl dále. Vašek myslí, že&nbsp;začal plakat, ale určitě to&nbsp;říci nemůže, protože tenťák Bureš se&nbsp;najednou zved, strčil knížku do&nbsp;kapsy, popadl širák a&nbsp;vyrazil ven. A&nbsp;přišel až&nbsp;nějak pozdě v&nbsp;noci a&nbsp;paní Langermannová se&nbsp;mu&nbsp;druhý den smála, že&nbsp;přebral. Vašek později marně na&nbsp;něho naléhal, aby ještě jednou četl „tu májovou“, Bureš prudce odmítal, že&nbsp;se&nbsp;to&nbsp;pro něho nehodí; a&nbsp;Vašek se&nbsp;tak nedověděl, jaká deklamovánka to&nbsp;byla. A&nbsp;přece mu&nbsp;dlouho zněla v&nbsp;hlavě jako něco zcela zvláštního a&nbsp;nezvyklého.</span></p>
        <p class="chunk" data-nb-ref-number="11" data-nb-words="108" data-nb-chars="672"><span class="idea" data-nb-ref-number="24" id="idea24" data-nb-words="108" data-nb-chars="672">Básničky patřily k&nbsp;večernímu oddechu hamburské zimy. Ve&nbsp;dne na&nbsp;ně&nbsp;nebylo pomyšlení. Práce čekala všude. Zdánlivě jí&nbsp;nebylo, když odpadlo putování a&nbsp;stěhování stanů, ale mnoho pomocných dělníků, „hilfáků“, odešlo a&nbsp;na&nbsp;zbylé padla péče o&nbsp;všecko zvířectvo a&nbsp;obvyklé zimní správky všeho materiálu. Antonín Karas byl původně přijat také jen jako sezónní tenťák a&nbsp;Kerholec se&nbsp;chystal, že&nbsp;si&nbsp;ho&nbsp;pak na&nbsp;zimu vymůže. Ale v&nbsp;tom ani nemusel zakročovat. Karas si&nbsp;koupil Berwitze svými řezbami, které ponenáhlu, kousek po&nbsp;kousku, parádily zevnějšek cirkusu. A&nbsp;pak tu&nbsp;byl Vašek. Přívažek, který někdy vážil víc než hlavní kus. A&nbsp;zvláště teď, když se&nbsp;chystalo jeho samostatné vystoupení.</span></p>
        <p class="chunk" data-nb-ref-number="12" data-nb-words="234" data-nb-chars="1420"><span class="idea" data-nb-ref-number="25" id="idea25" data-nb-words="234" data-nb-chars="1420">Vašek přejímal od&nbsp;starého Hanse volnou drezúru ponyů. Koníčkové byli dobře připraveni, probíhali složitými figurami téměř automaticky, šlo jen o&nbsp;to, aby si&nbsp;bezpečně navykli na&nbsp;Vaška a&nbsp;Vašek aby otrnul pro všecky možné případy. V&nbsp;prvních zkouškách byl neklidný, hlava mu&nbsp;hořela vzrušením a&nbsp;bič mu&nbsp;pořád poletoval vzduchem. Za&nbsp;pár dní se&nbsp;však uklidnil a&nbsp;brzo si&nbsp;věděl rady i&nbsp;s&nbsp;druhým, kratším bičem, jejž mu&nbsp;ředitel přinesl, aby jeho vystoupení vypadalo opravdu jako miniatura cvičitelského čísla. I&nbsp;učil se&nbsp;zase znovu šambriérou v&nbsp;pravici dávat tempo a&nbsp;impuls a&nbsp;bičem v&nbsp;levé ruce brzdit a&nbsp;urovnávat figury, a&nbsp;jeho bandurkové, strakatí a&nbsp;lesklí jako čerstvě vyloupnuté fazolky, sledovali pozorně každé jeho hnutí. A&nbsp;Hans za&nbsp;pistou kontroloval jeho postoj, aby zůstal i&nbsp;v&nbsp;práci sevřený a&nbsp;vypjatý jako pravý cvičitel, aby nerozkročil nohy, aby se&nbsp;neohnul ve&nbsp;hřbetě, aby držel ramena jako ulitá. A&nbsp;pak přišel den, kdy poníci dostali nové postroje ze&nbsp;žluté kůže, pobité stříbrnými kolečky, se&nbsp;žlutými a&nbsp;modrými chocholy na&nbsp;ohnutých hlavách, a&nbsp;kdy Vaška oblékli do&nbsp;černého fráčku. Byl to&nbsp;pro něho den největšího rozčilení: jednak se&nbsp;běžel všem ukázat, a&nbsp;nejvíce těm, kteří měli v&nbsp;šatně stojací zrcadlo, v&nbsp;němž se&nbsp;mohl vidět celý, jednak měl hrozný strach, aby někde neupadl, aby ty&nbsp;krásné šaty nezamazal nebo neroztrhl. Ale i&nbsp;tato tréma ho&nbsp;po&nbsp;několikerém ozkoušení přešla a&nbsp;pak konečně ve&nbsp;vánočním slavnostním pořadu vystoupil.</span></p>
        <p class="chunk" data-nb-ref-number="13" data-nb-words="293" data-nb-chars="1761"><span class="idea" data-nb-ref-number="26" id="idea26" data-nb-words="293" data-nb-chars="1761">Asistenci u&nbsp;gardiny měl znamenitou, celý cirkus nastoupil v&nbsp;bílých rukavičkách k&nbsp;„pánské službě“, aby dodal lesku prvnímu vystoupení svého malého pomocníka. Ve&nbsp;dvou řadách od&nbsp;opony k&nbsp;manéži stáli tu&nbsp;v&nbsp;lesklých livrejích kapitán Gambier, Pablo Perreira, John Harwey, pan Hamilton, oba Gevaertsové, Arr-Šehir, Achmed Roméo s&nbsp;Paolem, pan Barengo, pan Laribeau a&nbsp;celé osazenstvo osmičky mimo tátu, který se&nbsp;díval shora od&nbsp;pana Selnického. Na&nbsp;rohu u&nbsp;krajní lóže stál ředitel Berwitz s&nbsp;Hansem a&nbsp;na&nbsp;židle přistavené k&nbsp;lóži si&nbsp;sedla paní Berwitzová s&nbsp;Helenkou a&nbsp;s&nbsp;paní Hammerschmidtovou. Z&nbsp;této slavné asistence bylo Vaškovi víc úzko než ze&nbsp;všeho publika kolem manéže, ale když jí&nbsp;prošel, když složil svou první poklonu a&nbsp;práskl bičem, aby mu&nbsp;vpustili koně, tréma z&nbsp;něho spadla. Vedl koně s&nbsp;bezpečnou jistotou, bez překotnosti; ke&nbsp;konci, když už&nbsp;potlesk odměňoval jednotlivé figury, přešla jeho vnitřní jistota už&nbsp;v&nbsp;lehkou nonšalanci jako u&nbsp;zcela suverénních cvičitelů. A&nbsp;lidé byli z&nbsp;toho malého kloučka jako diví, tleskot jim nestačil, dupali a&nbsp;volali „Bravo!“ – to&nbsp;byl veliký úspěch, největší úspěch nového programu. Jen maličký kaz přišel až&nbsp;na&nbsp;konec a&nbsp;způsobila jej paní Hammerschmidtová: ze&nbsp;samé něžnosti poslala Vaškovi kytici. S&nbsp;tou věcí nikdo předem nepočítal, a&nbsp;když mu&nbsp;ji&nbsp;Hans uprostřed manéže podával, shledal najednou Vašek s&nbsp;hrůzou, že&nbsp;mu&nbsp;chybí třetí ruka. Nevěděl v&nbsp;rozčilení, co&nbsp;honem s&nbsp;biči, a&nbsp;upadl z&nbsp;toho na&nbsp;několik vteřin do&nbsp;zmatku, v&nbsp;němž najednou vysvitlo, jaké je&nbsp;to&nbsp;ještě dítě. Ale to&nbsp;právě chytlo u&nbsp;publika nejvíce a&nbsp;znovu vzbouřilo potlesk a&nbsp;jásot. A&nbsp;když se&nbsp;Vašek konečně vracel z&nbsp;manéže, popadl ho&nbsp;tam obr Gambier, křikl na&nbsp;Laribeaua a&nbsp;oba Francouzi vyzvedli svého Vašku na&nbsp;ramena a&nbsp;nesli ho&nbsp;za&nbsp;potlesku bílých rukavic středem celého souboru.</span></p>
        <p class="chunk" data-nb-ref-number="14" data-nb-words="140" data-nb-chars="759"><span class="idea" data-nb-ref-number="27" id="idea27" data-nb-words="140" data-nb-chars="759">A&nbsp;pak přišel dozadu ředitel Berwitz v&nbsp;plukovnické uniformě a&nbsp;popleskal Vaškovi po&nbsp;rameně a&nbsp;řekl mu, že&nbsp;se&nbsp;dobře držel a&nbsp;aby tatínek zítra přišel do&nbsp;kanceláře. A&nbsp;paní Berwitzová ho&nbsp;pohladila po&nbsp;tváři a&nbsp;Helenka mu&nbsp;potřásla rukou a&nbsp;paní von Hammerschmidt div ho&nbsp;neumačkala, jak ho&nbsp;objímala a&nbsp;líbala. A&nbsp;na&nbsp;schodech od&nbsp;orchestru stál táta a&nbsp;místo do&nbsp;trumpety troubil do&nbsp;kapesníku a&nbsp;utíral si&nbsp;oči a&nbsp;u&nbsp;vchodu ke&nbsp;konírnám chodil Hans jako páv a&nbsp;volal na&nbsp;ostatní kočí: „Neříkal jsem to? Starý Hans má, pane, oko pro číslo! Já&nbsp;už&nbsp;něco viděl, vy&nbsp;cucáci! Tohle je&nbsp;sukces, jaký tu&nbsp;nebyl léta!“ Ale v&nbsp;tu&nbsp;chvíli se&nbsp;Vašek vytratil z&nbsp;kruhu ženských, rozběhl se&nbsp;k&nbsp;Hansovi, křikl „Hans – hop!“ a&nbsp;táhlým obloukem skočil kočímu do&nbsp;náruče a&nbsp;s&nbsp;dětskou oddaností mu&nbsp;zlíbal obě tváře.</span></p>
        <p class="chunk" data-nb-ref-number="15" data-nb-words="309" data-nb-chars="1827"><span class="idea" data-nb-ref-number="28" id="idea28" data-nb-words="309" data-nb-chars="1827">„Nonono! Vašku! Tohle není třeba! To&nbsp;nemuselo být!“ bránil se&nbsp;kočí a&nbsp;slze jako hráchy mu&nbsp;tekly po&nbsp;tvářích a&nbsp;kapaly na&nbsp;livrej. Ubohý Hans! Netušil, co&nbsp;ho&nbsp;ještě v&nbsp;ten den jeho největší slávy potká. Neboť po&nbsp;představení přišel direktor a&nbsp;vlastnoručně mu&nbsp;přede všemi stájníky odevzdal červenou vestu se&nbsp;zlatými knoflíky, zabalenou do&nbsp;hedvábného papíru. A&nbsp;Hans byl novým rozčilením jako bez sebe, okamžitě si&nbsp;vestu oblékl, běhal v&nbsp;ní&nbsp;po&nbsp;stáji bez kabátu, po&nbsp;práci se&nbsp;dooblékl a&nbsp;prohlásil, že&nbsp;dnes se&nbsp;musí ukázat té&nbsp;holotě v&nbsp;hipodromu. To&nbsp;byla bouda se&nbsp;šesti kobylami na&nbsp;druhém konci Reeperbahn, kam chodili opilí námořníci a&nbsp;vojáci s&nbsp;lehkými děvčaty jezdit za&nbsp;šesták na&nbsp;koni a&nbsp;dělat kavalíry, podnik rozkřičený, víc páchnoucí rozlitým pivem než koňskou vůní, jeden z&nbsp;posledních zapadáků prohýřené noci, kde často docházelo ke&nbsp;rvačkám a&nbsp;ke&nbsp;zraněním. Nicméně byl to&nbsp;podnik s&nbsp;koníčky a&nbsp;kočové cirkusu chodívali za&nbsp;kočími hipodromu na&nbsp;nějakou láhev piva, aby se&nbsp;mohli před nimi chlubit a&nbsp;vytahovat. Tam se&nbsp;tedy vypravil Hans s&nbsp;červenou vestou, jenže po&nbsp;cestě bylo na&nbsp;Reeperbahn mnoho výčepů se&nbsp;všelikými známými, kteří dosud nic nevěděli o&nbsp;červené vestě. Kudy ho&nbsp;cesta vedla a&nbsp;jaké byly jeho osudy, není známo. Známo je&nbsp;jen, že&nbsp;ho&nbsp;o&nbsp;půl třetí hodině ráno dopravili strážníci do&nbsp;Cirkusu Humberto a&nbsp;odevzdali Alici Harweyové potlučeného, pobitého, s&nbsp;roztrhaným kabátem, s&nbsp;utrženým límcem. Levici měl pořezanou od&nbsp;skla, v&nbsp;pravé paži měl bodnou ránu nožem, na&nbsp;pravou nohu kulhal, na&nbsp;hlavě měl cizí klobouk, levé oko měl zavřeno velkou modřinou. Nepromluvil ani slova, když ho&nbsp;Alice vedla do&nbsp;konírny na&nbsp;seno a&nbsp;celou cestu mu&nbsp;lála. Teprve když ho&nbsp;opouštěla, zastavil ji, ve&nbsp;svitu lucerny pomalu rozepjal kabát, s&nbsp;námahou upřel na&nbsp;ni&nbsp;jedno oko a&nbsp;pozvednuv prst pravil: „To nic není… ty&nbsp;tři museli dočista vodvízt… ale červená vesta je&nbsp;zdravá!“</span></p>
        <p class="chunk" data-nb-ref-number="16" data-nb-words="22" data-nb-chars="132"><span class="idea" data-nb-ref-number="29" id="idea29" data-nb-words="22" data-nb-chars="132">Ráno poklidil lipicány a&nbsp;vraníky spíš Vašek nežli Hans. Za&nbsp;chvíli nato přišel ředitel. Zastavil se&nbsp;u&nbsp;ovázaného Hanse a&nbsp;kýval hlavou.</span></p>
        <p class="chunk" data-nb-ref-number="17" data-nb-words="9" data-nb-chars="50"><span class="idea" data-nb-ref-number="30" id="idea30" data-nb-words="9" data-nb-chars="50">„Hans, Hans… ani jsem si&nbsp;nemyslel, jaké jsi čuně!“</span></p>
        <p class="chunk" data-nb-ref-number="18" data-nb-words="32" data-nb-chars="200"><span class="idea" data-nb-ref-number="31" id="idea31" data-nb-words="32" data-nb-chars="200">„Jsem, pane řediteli,“ přitakával smutně Hans, „jsem hrozné prase, ale, s&nbsp;odpuštěním, jenom z&nbsp;pouhé radosti. Čistě z&nbsp;pouhopouhé radosti. A&nbsp;já&nbsp;jsem ještě neměl, co&nbsp;jsem živ, takovou radost jako včera.“</span></p>
        <p class="chunk" data-nb-ref-number="19" data-nb-words="8" data-nb-chars="46"><span class="idea" data-nb-ref-number="32" id="idea32" data-nb-words="8" data-nb-chars="46">„A co&nbsp;řekneme policii, až&nbsp;to&nbsp;bude vyšetřovat?“</span></p>
        <p class="chunk" data-nb-ref-number="20" data-nb-words="35" data-nb-chars="214"><span class="idea" data-nb-ref-number="33" id="idea33" data-nb-words="35" data-nb-chars="214">„Ale nebude, pane řediteli, nebude. Dyť to&nbsp;bylo v&nbsp;hipodromu. Kampak by&nbsp;přišla, kdyby měla vyšetřovat každou rvačku. Já&nbsp;jenom budu muset ještě teď obstarat pro hipodrom tři kočí, aby jim koně nezůstali bez obsluhy.“</span></p>
        <p class="chunk" data-nb-ref-number="21" data-nb-words="270" data-nb-chars="1590"><span class="idea" data-nb-ref-number="34" id="idea34" data-nb-words="270" data-nb-chars="1590">Přes to, jak byl zkřesán, šel Hans s&nbsp;červenou vestou večer znovu na&nbsp;pivo. Tentokrát ho&nbsp;vytáhl Karas s&nbsp;osmičkáři, zapít Vaškův úspěch. Šlo se&nbsp;k&nbsp;Námořníkově nevěstě, kde je&nbsp;Moesecke radostně uvítal. Karas platil tři rundy. Byl to&nbsp;povinen, protože ráno, když přišel do&nbsp;kanceláře, oznámil mu&nbsp;ředitel, že&nbsp;se&nbsp;rozhodl angažovat Vašku jako mladého jezdce. To&nbsp;patřilo k&nbsp;Berwitzovým zásadám: raději přijít dřív s&nbsp;nabídkou, než lidé přišli s&nbsp;požadavky. Byl přesvědčen, že&nbsp;takhle to&nbsp;pořídí levněji a&nbsp;ještě to&nbsp;působí dobrým dojmem. Karas také bez rozmýšlení a&nbsp;s&nbsp;uctivým díkem přikývl k&nbsp;částce, kterou Berwitz vyslovil. Bylo to&nbsp;jen pár marek, ale Karas myslil v&nbsp;krejcarech a&nbsp;trojnících. Všecko mu&nbsp;bylo jako z&nbsp;nebes darované, co&nbsp;tu&nbsp;chlapec vytěží. Dvacetníky za&nbsp;obchůzky se&nbsp;lvíčetem zanikly, když lvíčata povyrostla, ale Karas je&nbsp;měl všecky uschovány. A&nbsp;nyní tedy bude k&nbsp;nim přidávat marky; Vašíček nic nepotřebuje a&nbsp;ať&nbsp;má&nbsp;nějaké úspory, až&nbsp;odtud půjde. Té&nbsp;myšlenky se&nbsp;Karas v&nbsp;hloubi své duše nijak nevzdával. Pro svou osobu tu&nbsp;byl zcela spokojen, úspěchy Vaškovy a&nbsp;jeho štěstí ho&nbsp;blažily, ale osten starých společenských předsudků byl hluboce uložen v&nbsp;nitru počestného zedníka. Aniž o&nbsp;tom mluvil, myslel přece na&nbsp;to, že&nbsp;se&nbsp;jednoho dne shodnou a&nbsp;opustí cirkus, aby začali doma něco řádného. V&nbsp;tom přemýšlení vadila Karasovi jen jedna věc: že&nbsp;nic neví o&nbsp;tom, jak to&nbsp;na&nbsp;jaře dopadlo s&nbsp;Milnerovou partou. Vyptával se&nbsp;na&nbsp;ni&nbsp;horlivě na&nbsp;všech možných místech, ale ani Moesecke, který by&nbsp;první mohl mít o&nbsp;ní&nbsp;nějaké zprávy, nevěděl zhola nic. Odešli, zmizeli, zapadli a&nbsp;nikdo během roku nepřišel se&nbsp;zvěstí o&nbsp;nich.</span></p>
        <p class="chunk" data-nb-ref-number="22" data-nb-words="198" data-nb-chars="1161"><span class="idea" data-nb-ref-number="35" id="idea35" data-nb-words="198" data-nb-chars="1161">Jak zima míjela, vzpomínal Karas, že&nbsp;zanedlouho začne Milner obcházet vesnice a&nbsp;sestavovat partu. Snad je&nbsp;Karas tady ještě zastihne, snad se&nbsp;tu&nbsp;setkají a&nbsp;snad se&nbsp;tím urychlí rozhodnutí. Zatím o&nbsp;tom nesměl ani muknout, protože mu&nbsp;kdekdo vykládal, jak se&nbsp;Vaškovo číslo osvědčuje, jak se&nbsp;lidem líbí a&nbsp;jak se&nbsp;i&nbsp;Vašek v&nbsp;něm denním cvikem zdokonaluje, že&nbsp;je&nbsp;to&nbsp;všecko teď jaksi kulatější a&nbsp;plynnější než v&nbsp;prvních dnech a&nbsp;že&nbsp;to&nbsp;bude znamenitá akvizice pro jarní turné. O&nbsp;tom už&nbsp;všelicos proskočilo, pan Gaudeamus byl pořád jako na&nbsp;koni, říkalo se, že&nbsp;se&nbsp;pojede tentokrát na&nbsp;východ, do&nbsp;Polska a&nbsp;jinam; Karas se&nbsp;ve&nbsp;svých nejistotách ustavil na&nbsp;tom, že&nbsp;to&nbsp;ponechá řízení božímu. Objeví-li se&nbsp;tu&nbsp;Milner, než odjedou, nasadí všecko, aby se&nbsp;vrátili k&nbsp;zedničině; dá-li osud, že&nbsp;odjedou dřív, jaká pomoc, bude čekat na&nbsp;jinou příležitost. Jedno zlé však viděl: stavby se&nbsp;v&nbsp;Hamburku nehýbaly. Ve&nbsp;volných chvílích mu&nbsp;nedalo, obcházel volná staveniště v&nbsp;městě a&nbsp;kolem něho, ale musel si&nbsp;přiznat, že&nbsp;se&nbsp;nikde ani motyka nehne, aby připravila zednické dílo. Přijdou-li krajani, patrně pořídí zase špatně; a&nbsp;jasné vědomí téhle skutečnosti ho&nbsp;znovu tlačilo k&nbsp;cirkusu jako k&nbsp;záchraně.</span></p>
        <p class="chunk" data-nb-ref-number="23" data-nb-words="47" data-nb-chars="278"><span class="idea" data-nb-ref-number="36" id="idea36" data-nb-words="47" data-nb-chars="278">Tak stále kolísal v&nbsp;nejistotách o&nbsp;sobě a&nbsp;o&nbsp;Vaškovi, až&nbsp;jednoho slunného dne hlásil Kerholec rozkaz připravit maringotky a&nbsp;nastěhovat se&nbsp;do&nbsp;nich. Milner se&nbsp;neobjevil. A&nbsp;oba Karasové se&nbsp;rozloučili s&nbsp;paní Langermannovou i&nbsp;s&nbsp;Růženkou a&nbsp;pustili se&nbsp;na&nbsp;druhou pouť s&nbsp;Cirkusem Humberto.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_026.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>