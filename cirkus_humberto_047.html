<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Eduard Bass: Cirkus Humberto">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Cirkus Humberto">
    <meta property="og:title" content="Cirkus Humberto">
    <meta property="og:type" content="book">
    <meta property="og:book:author" content="Eduard Bass">
    <meta property="twitter:title" content="Eduard Bass: Cirkus Humberto">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./cirkus_humberto_046.html">
    <link rel="next" href="./cirkus_humberto_048.html">
    <meta name="nb-order" content="43">
    <link rel="self" href="cirkus_humberto_047.html">
    <meta name="nb-identifier" content="bass-cirkus-humberto-630712c">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3864" data-nb-chars="23578">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_046.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <section>
          <p class="chunk" data-nb-ref-number="2" data-nb-words="194" data-nb-chars="1281"><span class="idea" data-nb-ref-number="2" id="idea2" data-nb-words="194" data-nb-chars="1281"><em>Míjí právě sto let</em> od&nbsp;onoho roku 1790, kdy zestárlá herečka slečna Montansierová, pravým jménem Marguerite Brunet, zaměnila nevděčnou úlohu milovnice za&nbsp;ošemetnější roli podnikatelky a&nbsp;zřídila v&nbsp;pařížském Palais Royal divadlo, které nazvala Théâtre des Variétés. Stala se&nbsp;tak kmotrou divadelnímu stvoření, jež nebylo ještě donošeno, zjevilo se&nbsp;v&nbsp;hýřivé Paříži bez pevného tvaru a&nbsp;výrazu a&nbsp;nejasně si&nbsp;hledalo cestu k&nbsp;životu. Nejprve pěstovalo hrubě pikantní operety a&nbsp;frašky, po&nbsp;jejichž trikotové lascivnosti přišel pravý opak, nevinné jeux forains, jarmareční hry, kde akrobati a&nbsp;cvičená zvířata měli vzrušit unavené nervy obecenstva. Palais Royal se&nbsp;stal kolébkou nejen Velké revoluce, ale i&nbsp;tohoto drobného umění, které pak tři čtvrti století zápasí o&nbsp;právo žít i&nbsp;mimo kruhovou manéž cirkusu. Císařství se&nbsp;staví až&nbsp;do&nbsp;tragédie sedanské naplno na&nbsp;stranu manéže. César a&nbsp;cirk se&nbsp;zdají Napoleonu III. nerozlučnými pojmy. A&nbsp;teprve když zpívající pódium koncertní kavárny, když bláznivé improvizace umělců v&nbsp;montmartreské krčmě U&nbsp;černého kocoura navyknou publikum na&nbsp;pestřejší a&nbsp;fantastičtější pořad, nachází i&nbsp;divadlo rozmanitostí svou pevnější půdu, vyrůstá z&nbsp;ní&nbsp;v&nbsp;odlišný typ a&nbsp;pak náhle přeskakuje hranice rodné země, aby všude ve&nbsp;velkých městech zapouštělo své šlahouny a&nbsp;odnože.</span></p>
          <p class="chunk" data-nb-ref-number="3" data-nb-words="233" data-nb-chars="1464"><span class="idea" data-nb-ref-number="3" id="idea3" data-nb-words="233" data-nb-chars="1464">Cirkus v&nbsp;té&nbsp;době odumírá a&nbsp;živoří. Aspoň cirkus toho typu, jejž vytvářel a&nbsp;pěstoval Petr Berwitz v&nbsp;tradici dědy Humberta. Ale to&nbsp;je&nbsp;jen dočasná nemohoucnost, zestárnutí jedné formy. Neboť v&nbsp;téže době již se&nbsp;řítí po&nbsp;tratích mezi Atlantikem a&nbsp;Pacifikem celé série zvláštních vlaků, které od&nbsp;státu do&nbsp;státu převážejí Největší národní podívanou, cirkus, zvěřinec a&nbsp;etnografické muzeum divokého byznysmena Phinease T. Barnuma. Všechno tu&nbsp;musí být nezvyklé a&nbsp;nebývalé; a&nbsp;není-li v&nbsp;dějinách kejklířství nic nového pod sluncem, lze aspoň staré učinit novým velkostí rozměrů a&nbsp;násobilkou počtů. Místo stanu zavěšeného na&nbsp;stěžni plachetní palác o&nbsp;třech nebo o&nbsp;pěti stožárech; místo kulaté manéžové loužičky pět svítivých manéžových jezer, jedno za&nbsp;druhým; místo jednoho orchestru tři kapely uvnitř a&nbsp;dvě zevně, místo šedesáti koní šest set, místo šesti slonů třicet, místo jednoho fakíra celý ohromný stan s&nbsp;výstavou lidských rarit a&nbsp;zrůd a&nbsp;místo pěti set plakátů pět tisíc a&nbsp;deset tisíc a&nbsp;všechny halasně řvoucí, že&nbsp;toto je&nbsp;jedinečná galerie všech divů, které pánbůh ráčil mezi lidstvem stvořit. Takový Kranz byl snad s&nbsp;to&nbsp;vydržet náraz tohoto gigantického šálení smyslů a&nbsp;předělat staré počestné komedianství podle příkazů kapitalistického rozmachu. Nebyli toho však schopni jemněji ustrojení lidé jako Václav Karas; a&nbsp;byl to&nbsp;snad čirý pud sebezáchovy, který jej krom všeho uvažování vedl k&nbsp;tomu, aby se&nbsp;tiše vyhnul smršti humbuku a&nbsp;zachránil se&nbsp;na&nbsp;nově se&nbsp;vynořivší půdě.</span></p>
          <p class="chunk" data-nb-ref-number="4" data-nb-words="167" data-nb-chars="1066"><span class="idea" data-nb-ref-number="4" id="idea4" data-nb-words="167" data-nb-chars="1066">Divadlo rozmanitostí bylo tehdy opravdu novina, a&nbsp;nikoli jen pro něho. Snažil se&nbsp;hned, když se&nbsp;o&nbsp;zániku cirkusu rozhodlo, vejít ve&nbsp;styk s&nbsp;podnikatelem hamburského varieté, aby se&nbsp;poučil o&nbsp;některých zvláštních praktikách svého příštího povolání. Ale pochopil brzo, že&nbsp;tomu člověku jde především o&nbsp;výdělečnou investici a&nbsp;že&nbsp;o&nbsp;vlastním programu divadla nemá žádnou představu. Vašek se&nbsp;zjara dočkal i&nbsp;prvních představení, sledoval je&nbsp;den za&nbsp;dnem v&nbsp;hledišti i&nbsp;v&nbsp;zákulisí, pokoušel se&nbsp;odhalit jejich principy, ale nenašel nic než náhodný shluk všelijaké produkce. Bylo to&nbsp;tu&nbsp;prostě v&nbsp;plenkách a&nbsp;čekalo to, až&nbsp;se&nbsp;vyskytne nějaký duch třídící a&nbsp;tříbící, který se&nbsp;změteného materiálu vybuduje skutečnou skladbu. První programy vytvářeli vlastně agenti, kteří sem nazdařbůh dodali všelijaká artistická čísla; jak je&nbsp;rozvrhnout a&nbsp;uspořádat, pro to&nbsp;tu&nbsp;nebyl ještě žádný smysl a&nbsp;Vašek cítil, že&nbsp;jejich starodávný, ustálený pořad v&nbsp;cirkuse byl neskonale umělečtěji promyšlen. Jediné, co&nbsp;tu&nbsp;pochytil, byla troška té&nbsp;jevištní a&nbsp;zákulisní techniky, pokud se&nbsp;lišila od&nbsp;práce v&nbsp;manéži.</span></p>
          <p class="chunk" data-nb-ref-number="5" data-nb-words="194" data-nb-chars="1240"><span class="idea" data-nb-ref-number="5" id="idea5" data-nb-words="194" data-nb-chars="1240">Vašek chtěl však znát víc, a&nbsp;proto se&nbsp;na&nbsp;týden rozjel do&nbsp;Paříže. Proběhal tam všecko, co&nbsp;jen mohl postihnout, varietní divadla, cirkusy, šantánní kavárny i&nbsp;kabarety, mluvil s&nbsp;řediteli, sekretáři, režiséry, inspicienty i&nbsp;s&nbsp;technickým personálem, seznámil se&nbsp;s&nbsp;agenty a&nbsp;pohovořil si&nbsp;s&nbsp;mnoha artisty i&nbsp;umělci. Viděl nesmírně mnoho chytrých věcí, pochopil všeliké zkušenosti praxe, přišel i&nbsp;na&nbsp;nové nápady a&nbsp;po&nbsp;týdnu se&nbsp;vracel s&nbsp;hlavou nabitou dojmy i&nbsp;poznatky. Cítil, že&nbsp;Paříž je&nbsp;opravdu veliké semeniště myšlenek a&nbsp;pokusů, ale úplně oslněn jí&nbsp;nebyl. Všichni ti&nbsp;znamenití lidé, které poznal, uchvacovali ho&nbsp;životní vervou, roztomilostí, vtipem a&nbsp;pěknými způsoby, ale pod tím okouzlujícím vnějškem shledal u&nbsp;nich dvě povážlivé věci: nesmírnou touhu po&nbsp;osobní slávě a&nbsp;hrozné lpění na&nbsp;každém centimu. Všichni byli posedlí žádostí po&nbsp;úspěchu, sami se&nbsp;omamovali výřečnými chvalozpěvy a&nbsp;žárlivě, jako ješitné ženské, střežili své soky, jsouce vždy hned ochotni je&nbsp;škodolibě pomlouvat. A&nbsp;třebaže tak úchvatně mluvili o&nbsp;dobytých laurech a&nbsp;o&nbsp;vzletu až&nbsp;k&nbsp;hvězdám, koukali se&nbsp;docela prozaicky každému pod prsty, kolik mu&nbsp;co&nbsp;vynáší, záviděli šťastnějším jejich frančíky, škudlili se&nbsp;svými a&nbsp;snažili se&nbsp;z&nbsp;každé příležitosti vytlouci nějakou hmotnou výhodu.</span></p>
          <p class="chunk" data-nb-ref-number="6" data-nb-words="286" data-nb-chars="1641"><span class="idea" data-nb-ref-number="6" id="idea6" data-nb-words="286" data-nb-chars="1641">Vaškovi bylo z&nbsp;toho až&nbsp;smutno. Tak nadaní lidé, s&nbsp;takovými schopnostmi, s&nbsp;tolikerými božími dary, a&nbsp;oni nepochopí, co&nbsp;Vašek, vyrostlý mezi českými tenťáky, cítil každou svou žilkou: že&nbsp;všecky ty&nbsp;krásné výkony jednotlivců jsou z&nbsp;valné části neužitečná, ješitná marnost, nejsou-li opřeny o&nbsp;souhru a&nbsp;solidaritu celku. Vašek byl dítě party, od&nbsp;chlapeckých let sledoval, jak si&nbsp;všichni ti&nbsp;mužští kolem něho znamenitě hrají do&nbsp;ruky, jaká fortelná shoda mezi nimi vládne, jak si&nbsp;na&nbsp;mrknutí rozumějí, jak si&nbsp;vyhovějí a&nbsp;jak pevně, bez krásných řečí, k&nbsp;sobě drží. Bylo to&nbsp;i&nbsp;v&nbsp;něm a&nbsp;všichni ti&nbsp;mladí, které později z&nbsp;domova přivolal, hned to&nbsp;přejímali jako dědictví rodu. Každý z&nbsp;nich uměl bezvadně svou věc, ale především se&nbsp;cítili silní jako mužstvo. A&nbsp;Vašek to&nbsp;měl v&nbsp;sobě tak vryto, že&nbsp;věřil především v&nbsp;tu&nbsp;vzájemnou soudržnost, byl přesvědčen, že&nbsp;i&nbsp;jeho osobní výkony jsou větší a&nbsp;závažnější, protože je&nbsp;nedělá jen ze&nbsp;sebe, nýbrž i&nbsp;z&nbsp;důvěry těch druhých a&nbsp;z&nbsp;harmonie s&nbsp;nimi. Člověk cirkusák přirozeně rád skáče nebo voltižuje nebo krotí zvířata a&nbsp;dělá to&nbsp;co&nbsp;nejdokonaleji, vždyť v&nbsp;tom je&nbsp;právě jeho čest; ale oč&nbsp;to&nbsp;jde líp, když ví, že&nbsp;se&nbsp;kamarádi dívají na&nbsp;jeho výkon, že&nbsp;zrovna čekají, aby se&nbsp;vyznamenal taky pro jejich čest; a&nbsp;když ví, že&nbsp;dobrým výkonem pomáhá i&nbsp;těm druhým, pozvedá společné dílo, prospívá podniku a&nbsp;že&nbsp;ho&nbsp;právě za&nbsp;to&nbsp;zas ti&nbsp;druzí mají rádi a&nbsp;zůstanou věrně při něm, kdyby sám potřeboval pomoci. Z&nbsp;jejich nesobeckých povah vznikala věrnost, která přemáhala všecky překážky. Byli věrni své práci, byli věrni sobě navzájem, byli věrni tomu celku, v&nbsp;němž se&nbsp;octli; z&nbsp;té&nbsp;věrnosti rostla zvláštní síla, kterou uznával i&nbsp;Petr Berwitz.</span></p>
          <p class="chunk" data-nb-ref-number="7" data-nb-words="30" data-nb-chars="179"><span class="idea" data-nb-ref-number="7" id="idea7" data-nb-words="30" data-nb-chars="179">Hle, co&nbsp;se&nbsp;stalo, když Vašek učinil své odvážné rozhodnutí jít do&nbsp;varieté. Večer za&nbsp;ním přišel Kerholec, ten znamenitý placmistr, který byl po&nbsp;léta duší i&nbsp;mozkem Cirkusu Humberto.</span></p>
          <p class="chunk" data-nb-ref-number="8" data-nb-words="208" data-nb-chars="1118"><span class="idea" data-nb-ref-number="8" id="idea8" data-nb-words="208" data-nb-chars="1118">„Vašku, principále,“ povídal tehdy, „to není žádná maličkost, co&nbsp;chceš podniknout. Mluvil jsem o&nbsp;tom s&nbsp;tvým tátou a&nbsp;řekli jsme si, že&nbsp;tě&nbsp;jen tak do&nbsp;toho nepustíme. Co&nbsp;umíš, to&nbsp;ti&nbsp;moc ve&nbsp;varieté nepomůže. Tady skočíš batúdu přes dva slony a&nbsp;tam můžeš klopýtnout přes první zlodějinu. Na&nbsp;takové věci jsou staré oči lepší než mladé tělo. Čehož následkem jsme se&nbsp;usnesli – a&nbsp;seržán Vosátka to&nbsp;ouplně schválil –, že&nbsp;do&nbsp;té&nbsp;Prahy potáhneme s&nbsp;tebou. Táta si&nbsp;vezme na&nbsp;starost, co&nbsp;je&nbsp;před oponou, a&nbsp;já&nbsp;všecko za&nbsp;ní. Ty&nbsp;si&nbsp;direktoruj, jak chceš a&nbsp;umíš, ale kamenný dům ti&nbsp;budem hlídat my&nbsp;dva. Ono to&nbsp;bude dobrý ještě v&nbsp;jednom punktu. Helena je&nbsp;hodná paní, ale odchod z&nbsp;cirkusu ponese moc těžce. Žádné stěhování, žádný nepořádek, sedět pořád v&nbsp;klidu a&nbsp;v&nbsp;pohodlí na&nbsp;jednom fleku, to&nbsp;jí&nbsp;poleze na&nbsp;mozek. Nemůže jí&nbsp;škodit, když tam při ní&nbsp;bude Alice. Teď to&nbsp;vlastně bude obráceně: my&nbsp;jdeme mezi své a&nbsp;Helena bude v&nbsp;cizím prostředí. A&nbsp;ona není na&nbsp;mráz taková kopřiva jako my. Tedy jde hlavně o&nbsp;to, aby ses nevzpíral, mladíku, a&nbsp;neodmlouval; to&nbsp;je&nbsp;jednou hotové usnesení a&nbsp;my&nbsp;dva se&nbsp;ti&nbsp;budem držet kamenného domu pevnějc než hypotéka.“</span></p>
          <p class="chunk" data-nb-ref-number="9" data-nb-words="68" data-nb-chars="366"><span class="idea" data-nb-ref-number="9" id="idea9" data-nb-words="68" data-nb-chars="366">Bodejť by&nbsp;se&nbsp;Vašek bránil, když mu&nbsp;tak jednou ranou zabíjeli kolik much z&nbsp;jeho starostí! Ale to&nbsp;právě byla ta&nbsp;jejich věrnost, parta ho&nbsp;v&nbsp;těžké chvíli neopouštěla a&nbsp;šla s&nbsp;ním. A&nbsp;nejen ti&nbsp;dva; taky mladí tenťáci z&nbsp;osmičky přišli za&nbsp;ním, za&nbsp;kamarádem, že&nbsp;mu&nbsp;pomohou, potřebuje-li jich. I&nbsp;měl Vašek oponáře a&nbsp;kulisáky pro Prahu dřív, než zvedl nohu k&nbsp;odchodu z&nbsp;Hamburku.</span></p>
          <p class="chunk" data-nb-ref-number="10" data-nb-words="107" data-nb-chars="668"><span class="idea" data-nb-ref-number="10" id="idea10" data-nb-words="107" data-nb-chars="668">První však, koho posadil do&nbsp;Prahy, byl strýček Frans Steenhouwer. Pan Achilles Breburda končil sezónu posledního dubna a&nbsp;dne 1. května se&nbsp;Frans usídlil v&nbsp;jeho kanceláři, aby odtud už&nbsp;vedl korespondenci příští správy. Agentury nepřetržitě posílaly nabídky a&nbsp;termínové listiny artistů a&nbsp;bylo nutno, aby Vašek v&nbsp;Hamburku už&nbsp;je&nbsp;studoval a&nbsp;vybíral. Zůstával v&nbsp;Hamburku, protože stálý byt měl najatý do&nbsp;konce září a&nbsp;nechtěl zbytečně platit dvojí činži. Jen si&nbsp;občas odtud vyrazil, aby zhlédl programy v&nbsp;cizích podnicích a&nbsp;poznal hlavní jejich čísla na&nbsp;vlastní oči. Hodilo-li se&nbsp;to, vracel se&nbsp;přes Prahu, kde se&nbsp;Steenhouwerem zařizoval některé přípravy pro svou první sezónu.</span></p>
          <p class="chunk" data-nb-ref-number="11" data-nb-words="76" data-nb-chars="459"><span class="idea" data-nb-ref-number="11" id="idea11" data-nb-words="76" data-nb-chars="459">„Maucta, páne šef,“ vítal ho&nbsp;hned poprvé Holanďan, aby mu&nbsp;ukázal, jak se&nbsp;učí česky. I&nbsp;toho tichého člověka s&nbsp;olysalou hlavou musel mít teď Vašek znovu rád, když ho&nbsp;viděl, jak si&nbsp;nastěhoval železnou postel a&nbsp;laciné umyvadlo do&nbsp;komůrky vedle kanceláře, aby nenadělal Vaškovi příliš útrat. Když sem Steenhouwer přišel, neznal z&nbsp;celé Prahy nikoho než mlynáře Smetanu-Bureše. Ale tento opěrný bod při Kamenném mostě mu&nbsp;stačil, aby si&nbsp;věřil, že&nbsp;dobude celého města.</span></p>
          <p class="chunk" data-nb-ref-number="12" data-nb-words="297" data-nb-chars="2032"><span class="idea" data-nb-ref-number="12" id="idea12" data-nb-words="297" data-nb-chars="2032">Největší pomoc mu&nbsp;při tom ochotně poskytl pan Achilles Breburda a&nbsp;jeho bratři. Byli tehdy v&nbsp;Praze tři Breburdové, všichni tři synové Matyáše Breburdy, hostinského a&nbsp;řezníka v&nbsp;Kardašově Řečici. Starý Breburda byl strašný hromotluk, za&nbsp;mladých let obávaný ve&nbsp;všech posvícenských a&nbsp;krčemních rvačkách na&nbsp;celém Jindřichohradecku. V&nbsp;mužných letech se&nbsp;trochu uklidnil. To&nbsp;už&nbsp;nemusel chodit za&nbsp;nákupy dobytka po&nbsp;všech trzích jižních Čech. Našel si&nbsp;svá dobrá přátelství s&nbsp;direktory a&nbsp;šafáři hraběcích panství, dvorů a&nbsp;statků. Byl selsky chytrý a&nbsp;obratný, před obchodem mluvil jak o&nbsp;nemoc, po&nbsp;obchodě mlčel jak hrob, hlavně však dovedl nenápadně otevřít pytlík nebo nechat někde ležet nějakou stovku. Znal kopu způsobů, jak podmazat, a&nbsp;nejkrásnější kusy panských stájí šly pak výhradně do&nbsp;jeho řeznictví. Sám si&nbsp;osvojil všelijaké hraběcí způsoby a&nbsp;tři své syny pokřtil postupně podle abecedy, jako by&nbsp;vyšli z&nbsp;čistokrevného zámeckého chovu: Achilles, Břetislav, Ctibor. Pro všechny si&nbsp;našel jména hrdinská, neboť miloval sílu a&nbsp;ctil statečnost. Achilles se&nbsp;vyučil číšnictví, šel do&nbsp;Prahy, koupil zahradní restauraci na&nbsp;Štvanici, kde pořádal koncerty vojenských kapel a&nbsp;taneční zábavy pro lepší společnost. Po&nbsp;čase převzal hotel a&nbsp;restauraci U&nbsp;arciknížete Ludvíka na&nbsp;Poříčí a&nbsp;otcovým prostřednictvím za&nbsp;podpory několika šlechticů dostal traktérství na&nbsp;zemském sněmu. Bratr Břetislav se&nbsp;doma vyučil řeznictví a&nbsp;usadil se&nbsp;v&nbsp;masných krámech staroměstských, vynikaje nad všechny pražské mistry znamenitostí masa hovězího a&nbsp;vepřového, jímž ho&nbsp;v&nbsp;hojnosti zásoboval otec Matyáš z&nbsp;Kardašovy Řečice. Třetí bratr Ctibor prošel podle otcova programu vinařskou školou rakouskou, pracoval ve&nbsp;sklepích vinic moselských a&nbsp;burgundských, a&nbsp;vrátiv se&nbsp;s&nbsp;jazykem tak vycvičeným, že&nbsp;dovedl ze&nbsp;všelijakých zbytků sudů namíchat hodnověrné Cháteau-Neuf-du-Pape nebo Margot spécial, založil na&nbsp;Jezdecké ulici první pražský velkosklad originálního vína rýnského, moselského, francouzského a&nbsp;španělského nejznamenitějších značek, nemluvě o&nbsp;vínech rakouských a&nbsp;uherských.</span></p>
          <p class="chunk" data-nb-ref-number="13" data-nb-words="181" data-nb-chars="1130"><span class="idea" data-nb-ref-number="13" id="idea13" data-nb-words="181" data-nb-chars="1130">Všichni tři bratři se&nbsp;navzájem podporovali a&nbsp;nejstarší Achilles byl uznávanou hlavou tohoto trojspolku Breburdů. Sám pobíral do&nbsp;svých podniků maso od&nbsp;Břetislava a&nbsp;víno od&nbsp;Ctibora, ale oběma mimoto razil cestu k&nbsp;dodávkám do&nbsp;šlechtických domů a&nbsp;do&nbsp;nejbohatších pražských domácností. Když se&nbsp;všichni tři u&nbsp;něho sešli, museli jít vždy do&nbsp;velké jídelny, protože menší salónek byl pro ně&nbsp;příliš těsný. Byliť vespolek po&nbsp;tátovi postav hromských a&nbsp;svalnatosti obrovité; na&nbsp;dostihy na&nbsp;Císařské louce museli jeti ve&nbsp;třech drožkách, protože ani dva by&nbsp;se&nbsp;do&nbsp;jedné nebyli vešli, a&nbsp;kůň měl i&nbsp;s&nbsp;jedním co&nbsp;táhnout. Koňské dostihy a&nbsp;silácké zápasy byly jejich jediná soukromá vášeň. Přičiněním bratří Breburdů se&nbsp;Praha tehdy stávala rájem těžkých atletů. Od&nbsp;chasníků na&nbsp;jatkách až&nbsp;po&nbsp;slavné mezinárodní závodníky, každý, kdo vzpíral břemena nebo se&nbsp;ukázal v&nbsp;zápase, měl v&nbsp;lidovém šenku Achilla Breburdy právo na&nbsp;takzvanou řeckořímskou porci masa a&nbsp;knedlíků, kteráž byla proti obyčejné asi trojnásobná. A&nbsp;ve&nbsp;všech hospodách byli bratři Breburdové ochotni za&nbsp;zápasníky zaplatit útratu a&nbsp;ke&nbsp;všem utkáním věnovali své čestné ceny i&nbsp;odměny pro útěchu.</span></p>
          <p class="chunk" data-nb-ref-number="14" data-nb-words="192" data-nb-chars="1244"><span class="idea" data-nb-ref-number="14" id="idea14" data-nb-words="192" data-nb-chars="1244">Obdiv k&nbsp;svalovcům to&nbsp;taky byl, co&nbsp;přimělo Achilla Breburdu, že&nbsp;koupil divadlo Varieté, když se&nbsp;doslechl, že&nbsp;jeho majitel, pan Tichý, nemíní je&nbsp;už&nbsp;pronajímat cirkusům a&nbsp;divadelním společnostem. Na&nbsp;pět let se&nbsp;stal sám podnikatelem a&nbsp;podlaha jeviště div se&nbsp;nezprohýbala pod tíhou vší té&nbsp;těžké váhy, kterou si&nbsp;do&nbsp;každého programu naangažoval. Za&nbsp;jeho vlády se&nbsp;Varieté hemžilo herkuly, kteří zvedali metrákové činky, vyhazovali a&nbsp;chytali dělové kule, vytáhli v&nbsp;zubech koně půl metru od&nbsp;země a&nbsp;balancovali kolotoč obsazený několika lidmi. Hlediště hřmělo potleskem, neboť společenstvo řezníků a&nbsp;společenstvo hostinských a&nbsp;výčepníků bylo vždy početně zastoupeno a&nbsp;jejich ruce něco vydaly. Leč návštěvy vyšších vrstev společnosti nápadně ochably. Achilles Breburda se&nbsp;o&nbsp;zasedáních zemského sněmu horlivě vyptával svých vznešených strávníků, proč přestali docházet do&nbsp;Varieté, kde jim přece poslouží exkvizitní kuchyní, řízným mokem i&nbsp;prvotřídními víny nejlepších značek. Smáli se&nbsp;mu, poplácávali ho&nbsp;po&nbsp;mohutných zádech, až&nbsp;mu&nbsp;konečně pomaloučku vpravili, že&nbsp;je&nbsp;trochu nudí věčně se&nbsp;dívat na&nbsp;ty&nbsp;hory zpoceného masa a&nbsp;na&nbsp;tu&nbsp;těžkou dřinu, že&nbsp;by&nbsp;všichni toužili po&nbsp;něčem lehčím a&nbsp;elegantnějším, víc změny kdyby v&nbsp;tom bylo a&nbsp;hlavně, především krásné ženské.</span></p>
          <p class="chunk" data-nb-ref-number="15" data-nb-words="123" data-nb-chars="777"><span class="idea" data-nb-ref-number="15" id="idea15" data-nb-words="123" data-nb-chars="777">Achilles Breburda zesmutněl. Krásné ženské! Tohle zboží ho&nbsp;vůbec nezajímalo. Věděl o&nbsp;pár slavných silačkách, ale když se&nbsp;o&nbsp;tom zmínil, páni se&nbsp;mu&nbsp;dali do&nbsp;smíchu, že&nbsp;chtějí přece něco mnohem lehčího. A&nbsp;toho názoru byl ústavácký velkostatek stejné jako konzervativci, mladočeši jako staročeši, klerikálové jako chabrus. Bylo zkrátka jisto, že&nbsp;otázka varietního umění je&nbsp;jediná, v&nbsp;níž vládla na&nbsp;zemském sněmu svornost. A&nbsp;tímto jednomyslným odporem byl traktér Achilles Breburda dohnán k&nbsp;poznání, že&nbsp;umělecká činnost mu&nbsp;nesvědčí a&nbsp;že&nbsp;bude lépe, když provoz divadla postoupí odborníkovi a&nbsp;sám si&nbsp;nechá v&nbsp;podniku jenom hostinství. Bratří Břetislav a&nbsp;Ctibor i&nbsp;otec Matyáš mu&nbsp;to&nbsp;na&nbsp;rodinné radě schválili a&nbsp;tak došlo k&nbsp;jeho jednání s&nbsp;Václavem Karasem, artistickým ředitelem z&nbsp;Hamburku.</span></p>
          <p class="chunk" data-nb-ref-number="16" data-nb-words="110" data-nb-chars="755"><span class="idea" data-nb-ref-number="16" id="idea16" data-nb-words="110" data-nb-chars="755">Breburdové byli hodní a&nbsp;srdeční lidé, chtěli dobrý a&nbsp;vzkvétající obchod a&nbsp;neměli žádných postranních úmyslů. Proto Achilles Breburda poctivě uvítal pana Steenhouwera, a&nbsp;co&nbsp;ze&nbsp;své zkušenosti věděl, vším mu&nbsp;ochotně při jeho průkopnické práci pomáhal. Podle jeho a&nbsp;Burešových rad seznamoval se&nbsp;Steenhouwer s&nbsp;policií a&nbsp;s&nbsp;městskými správami, studoval obyvatelstvo, sepisoval si&nbsp;příští možné návštěvníky, zvláště ze&nbsp;vznešené společnosti aristokratické a&nbsp;důstojnické, shledával dodavatele a&nbsp;inzerenty, navštěvoval redakce, rozšiřoval zprávy o&nbsp;proslulém Cirkuse Humberto, jehož ředitelství převezme od&nbsp;podzimu Théâtre Variété Humberto. Koncem léta potvrdil už&nbsp;Bureš Vaškovi, že&nbsp;půda se&nbsp;zdá být pro něho dobře připravena a&nbsp;ve&nbsp;městě že&nbsp;je&nbsp;o&nbsp;nový podnik velký zájem.</span></p>
          <p class="chunk" data-nb-ref-number="17" data-nb-words="51" data-nb-chars="325"><span class="idea" data-nb-ref-number="17" id="idea17" data-nb-words="51" data-nb-chars="325">S&nbsp;Helenou se&nbsp;Vašek dohodl, že&nbsp;se&nbsp;s&nbsp;Hamburkem rozloučí až&nbsp;těsně před polovinou září, kdy měl jejich Petříček nastoupit v&nbsp;Praze do&nbsp;gymnázia v&nbsp;Truhlářské ulici. Bylo v&nbsp;nové, nedávno postavené budově a&nbsp;ředitel Eduard Kastner ochotné pomohl překonat potíže, které byly spojeny s&nbsp;příchodem nového studentíka ze&nbsp;vzdáleného Hamburku.</span></p>
          <p class="chunk" data-nb-ref-number="18" data-nb-words="161" data-nb-chars="932"><span class="idea" data-nb-ref-number="18" id="idea18" data-nb-words="161" data-nb-chars="932">Léto bylo tehdy chladné a&nbsp;rozpršelé a&nbsp;Karasovi bezděky vzpomínali, jak by&nbsp;jim bylo zase zle s&nbsp;cirkusem. Nejhorší to&nbsp;bylo počátkem září. Z&nbsp;Čech docházely zprávy o&nbsp;zátopách a&nbsp;povodních, a&nbsp;když 12. září minuli zemské hranice, viděli ještě rozvodněné Labe stát v&nbsp;stříbřitých lagunách daleko mimo břehy. V&nbsp;Praze podle úmluvy vsedli do&nbsp;drožky a&nbsp;jeli do&nbsp;Smetanova mlýna, kde se&nbsp;měli usídlit na&nbsp;prvních pár dní, než se&nbsp;Helena rozhodne pro některý z&nbsp;bytu, které jí&nbsp;vyhlédl strýc Frans. V&nbsp;Karlově ulici si&nbsp;všimli, že&nbsp;je&nbsp;nezvykle špinavá, plná bláta, kalu, louží. Ještě horší to&nbsp;bylo na&nbsp;počátku Poštovské, kde vystoupili, aby po&nbsp;lávce došli do&nbsp;mlýna. Vladimír Smetana je&nbsp;přivítal srdečně, ale smutně, a&nbsp;hned je&nbsp;odvedl do&nbsp;zadního pokoje nad mlýnicí, kde jim z&nbsp;okna ukázal, proč je&nbsp;tak zarmoucen: Karlův most byl na&nbsp;dvou místech přerván, tři jeho oblouky byly v&nbsp;sutinách a&nbsp;před nimi ještě trčela ze&nbsp;zpěněných vod změť nahromaděných klád a&nbsp;trámu.</span></p>
          <p class="chunk" data-nb-ref-number="19" data-nb-words="284" data-nb-chars="1675"><span class="idea" data-nb-ref-number="19" id="idea19" data-nb-words="284" data-nb-chars="1675">A&nbsp;pak jim vyprávěl o&nbsp;té&nbsp;hrůze, která se&nbsp;od&nbsp;jitra 3. září rodila z&nbsp;rostoucích přívalů vod. Řeka stoupala skokem od&nbsp;hodiny k&nbsp;hodině, o&nbsp;plné čtyři metry nad normál za&nbsp;den. To&nbsp;už&nbsp;vyrazila z&nbsp;řečiště a&nbsp;zaplavila nižší ulice a&nbsp;náměstí. Tu&nbsp;naproti ta&nbsp;proslulá Slovanská kavárna byla pod vodou až&nbsp;ke&nbsp;stropům přízemí a&nbsp;pramicemi se&nbsp;jezdilo k&nbsp;oknům prvního patra. Národní divadlo bylo ze&nbsp;dvou stran oblito vodou a&nbsp;představení v&nbsp;něm se&nbsp;muselo přerušit. Rozdivočelá řeka se&nbsp;ježila v&nbsp;celé šíři a&nbsp;délce troskami, které urvala na&nbsp;svém hořením běhu a&nbsp;které unášela až&nbsp;sem, kde je&nbsp;vrhala na&nbsp;pilíře Karlova mostu. Oblouk za&nbsp;obloukem se&nbsp;zatarasil dřevem z&nbsp;nesčetných vorů a&nbsp;řeka bušila do&nbsp;pilířů tisícerými sochory. Ve&nbsp;mlýnech se&nbsp;vůbec nespalo; a&nbsp;ráno o&nbsp;půl šesté, za&nbsp;kalné mlhy, zazněl jim do&nbsp;hukotu vod temný rachot jak dunění hromu. Karlův most, Karlův most se&nbsp;řítil! Pátý oblouk mostní se&nbsp;propadl, za&nbsp;ním šestý, sochy svatých stály ještě mezi oběma, pak se&nbsp;začal sesouvat i&nbsp;pilíř, svatý Ignác se&nbsp;skácel do&nbsp;vody a&nbsp;po&nbsp;něm svatý František se&nbsp;svými Indy. Všecky obešla hrůza jakoby z&nbsp;národní zkázy. A&nbsp;před desátou to&nbsp;zarachotilo znovu, zhroutil se&nbsp;ještě osmý oblouk, a&nbsp;slavné dílo Otce vlasti trčelo do&nbsp;vzduchu roztrženo ve&nbsp;tři nesouvislé kusy. Lidé se&nbsp;sbíhali a&nbsp;lomili rukama: Karlův most! Naše korunovační cesta! A&nbsp;všechny hrůzy, které obyvatelstvo prožívalo v&nbsp;zatopených ulicích, ustupovaly před tragédií tohoto odvěkého symbolu pražské velkosti a&nbsp;slávy. Ale nebylo možno lkát, všude bylo třeba pomoci a&nbsp;Vladimír Smetana ovšem byl mezi prvními, kteří pracovali k&nbsp;úlevě. Katastrofa se&nbsp;přehnala, teď bylo nutno rozvíjet dílo lidské solidarity, aby rychle zažehnalo ztráty a&nbsp;utrpení jednotlivců.</span></p>
          <p class="chunk" data-nb-ref-number="20" data-nb-words="51" data-nb-chars="325"><span class="idea" data-nb-ref-number="20" id="idea20" data-nb-words="51" data-nb-chars="325">Karas naslouchal Smetanovu vyprávění hluboce rozechvěn. Když pak za&nbsp;nimi přišel strýc Frans a&nbsp;když všichni zasedli ve&nbsp;Smetanově jídelně k&nbsp;večeři, nemohl to&nbsp;přenést přes srdce, aby se&nbsp;o&nbsp;tom nezmínil, není-li to&nbsp;špatné znamení, že&nbsp;on, který prošel katastrofou svého podniku, přichází na&nbsp;nové působiště právě zase ke&nbsp;katastrofě.</span></p>
          <p class="chunk" data-nb-ref-number="21" data-nb-words="123" data-nb-chars="756"><span class="idea" data-nb-ref-number="21" id="idea21" data-nb-words="123" data-nb-chars="756">„Ne tak, milý krajane,“ vzepřel se&nbsp;mu&nbsp;Smetana, „nepřicházíš ke&nbsp;katastrofě, přicházíš naopak k&nbsp;šťastnému dílu záchrany. Katastrofu patrně odvrátit nemůžeme, ale žádná není toho druhu, aby ji&nbsp;odhodlaná lidská vůle nemohla překonat. Každá pohroma jen probudí a&nbsp;upevní bratrství lidského rodu. Rány Karlova mostu budou zaceleny, jeho slavná krása obnovena. To&nbsp;není špatné znamení pro tvůj vstup do&nbsp;Prahy, to&nbsp;je&nbsp;naopak znamení vítězné. Slyšel jsem od&nbsp;pana Steenhouwera, že&nbsp;tvůj táta a&nbsp;Kerholec přijedou také. To&nbsp;je&nbsp;výtečná věc. Zase to&nbsp;bude společná práce a&nbsp;ta&nbsp;je&nbsp;nejlepší. A&nbsp;já&nbsp;budu mít zde přátele, na&nbsp;které nemohu zapomenout. Ostatně jsi mi&nbsp;ještě dlužen vyprávění o&nbsp;tom, jak se&nbsp;Cirkus Humberto skončil. Vím něco od&nbsp;pana Steenhouwera, ale to&nbsp;jsou jen zlomky.“</span></p>
          <p class="chunk" data-nb-ref-number="22" data-nb-words="52" data-nb-chars="339"><span class="idea" data-nb-ref-number="22" id="idea22" data-nb-words="52" data-nb-chars="339">Vašek tedy vyprávěl, jak došlo k&nbsp;jeho rozhodnutí a&nbsp;jak pak pomalu, kus po&nbsp;kuse, vyprodával zvěřinec a&nbsp;skupinu po&nbsp;skupině i&nbsp;zvířata cvičená. Nejvíce mu&nbsp;v&nbsp;tom prospěli Hagenbeckové, kteří se&nbsp;ujali nenápadného prostřednictví a&nbsp;postupně umístili všecko za&nbsp;ceny neobyčejně slušné, takže tichá likvidace vynesla nakonec ještě docela pěkné jmění.</span></p>
          <p class="chunk" data-nb-ref-number="23" data-nb-words="7" data-nb-chars="44"><span class="idea" data-nb-ref-number="23" id="idea23" data-nb-words="7" data-nb-chars="44">„Kam přišli sloni?“ ptal se&nbsp;Smetana zvědavě.</span></p>
          <p class="chunk" data-nb-ref-number="24" data-nb-words="4" data-nb-chars="28"><span class="idea" data-nb-ref-number="24" id="idea24" data-nb-words="4" data-nb-chars="28">„Ty koupil berlínský Kranz.“</span></p>
          <p class="chunk" data-nb-ref-number="25" data-nb-words="5" data-nb-chars="28"><span class="idea" data-nb-ref-number="25" id="idea25" data-nb-words="5" data-nb-chars="28">„A vzal si&nbsp;také Arr-Šehira?“</span></p>
          <p class="chunk" data-nb-ref-number="26" data-nb-words="61" data-nb-chars="343"><span class="idea" data-nb-ref-number="26" id="idea26" data-nb-words="61" data-nb-chars="343">„Ne, ten se&nbsp;po&nbsp;jejich prodeji s&nbsp;námi rozloučil. Najednou se&nbsp;objevil v&nbsp;bílých indických šatech, s&nbsp;bosýma nohama, s&nbsp;kufírkem převázaným mnoha motouzy, prohlásil, že&nbsp;jeho parník do&nbsp;Indie odjíždí, dal nám sbohem a&nbsp;odešel. Byl jsem rád, že&nbsp;vydržel až&nbsp;do&nbsp;konce, protože by&nbsp;byli sloni lítostí kolik dní nežrali a&nbsp;Kranz by&nbsp;hned byl za&nbsp;ně&nbsp;nabídl méně.“</span></p>
          <p class="chunk" data-nb-ref-number="27" data-nb-words="2" data-nb-chars="13"><span class="idea" data-nb-ref-number="27" id="idea27" data-nb-words="2" data-nb-chars="13">„A Hamilton?“</span></p>
          <p class="chunk" data-nb-ref-number="28" data-nb-words="27" data-nb-chars="181"><span class="idea" data-nb-ref-number="28" id="idea28" data-nb-words="27" data-nb-chars="181">„Toho si&nbsp;vzali Hagenbeckové. Mají pořád plno cvičených zvířat ve&nbsp;stájích, sami začali s&nbsp;domptérstvím a&nbsp;cvičitelstvím a&nbsp;přišlo jim vhod, že&nbsp;dostali člověka zkušeného a&nbsp;spolehlivého.“</span></p>
          <p class="chunk" data-nb-ref-number="29" data-nb-words="7" data-nb-chars="37"><span class="idea" data-nb-ref-number="29" id="idea29" data-nb-words="7" data-nb-chars="37">„Ale on&nbsp;tam třebas bez cirkusu umře…“</span></p>
          <p class="chunk" data-nb-ref-number="30" data-nb-words="80" data-nb-chars="465"><span class="idea" data-nb-ref-number="30" id="idea30" data-nb-words="80" data-nb-chars="465">„Taky jsme si&nbsp;to&nbsp;mysleli, ale stal se&nbsp;pravý opak. Od&nbsp;té&nbsp;doby, co&nbsp;Hamilton nevystupuje, okřál a&nbsp;ožil přímo neuvěřitelně. Po&nbsp;čtvrt roce měl zase svěží pleť a&nbsp;jasné oči a&nbsp;sám si&nbsp;pochvaloval, že&nbsp;dobře spí, že&nbsp;mu&nbsp;chutná jíst a&nbsp;že&nbsp;srdce přestalo tropit neplechy. Tak je&nbsp;tam mezi tou hagenbeckovskou havětí velmi spokojen, učí tuleně balancovat míč a&nbsp;chytat slanečky, boxuje s&nbsp;klokany a&nbsp;předvádí udiveným pingvinům ‚Na tom našem dvoře‘. Toho jsme myslím úplně zachránili.“</span></p>
          <p class="chunk" data-nb-ref-number="31" data-nb-words="6" data-nb-chars="36"><span class="idea" data-nb-ref-number="31" id="idea31" data-nb-words="6" data-nb-chars="36">„A co&nbsp;starý pán, direktor, Berwitz?“</span></p>
          <p class="chunk" data-nb-ref-number="32" data-nb-words="111" data-nb-chars="595"><span class="idea" data-nb-ref-number="32" id="idea32" data-nb-words="111" data-nb-chars="595">„Nu, s&nbsp;tím to&nbsp;je, brachu, špatné. Trochu snad lépe mluví, ale tělo jinak zůstává na&nbsp;pravé půlce mrtvé. Dokud byl první odprodej zvěře nevelký, nechával jsem ho&nbsp;jezdit po&nbsp;stájích a&nbsp;po&nbsp;šapitó. Ale pak už&nbsp;byly díry ve&nbsp;stavu zvěře a&nbsp;zvláště koní zřejmé a&nbsp;on&nbsp;se&nbsp;vždycky na&nbsp;ně&nbsp;díval tak nechápavě a&nbsp;zasmušile, tak se&nbsp;těmi úbytky trápil a&nbsp;trudil, že&nbsp;jsem se&nbsp;dohodl s&nbsp;tchyní, aby ho&nbsp;před hlavním prodejem odvezla. Kdoví jak by&nbsp;to&nbsp;byl snášel, a&nbsp;lítost byla pro něho zrovna tak nebezpečná jako hněv. Paní Anežka to&nbsp;s&nbsp;ním svým kouzelným způsobem projednala o&nbsp;Vánocích a&nbsp;na&nbsp;Nový rok odjeli spolu do&nbsp;Belgie.“</span></p>
          <p class="chunk" data-nb-ref-number="33" data-nb-words="4" data-nb-chars="18"><span class="idea" data-nb-ref-number="33" id="idea33" data-nb-words="4" data-nb-chars="18">„A Malina s&nbsp;nimi?“</span></p>
          <p class="chunk" data-nb-ref-number="34" data-nb-words="271" data-nb-chars="1507"><span class="idea" data-nb-ref-number="34" id="idea34" data-nb-words="271" data-nb-chars="1507">„Sám jsem mu&nbsp;to&nbsp;navrhl. Ale on&nbsp;už&nbsp;byl jako duchem nepřítomný. Pořád jako by&nbsp;nechápal, oč&nbsp;jde. A&nbsp;když se&nbsp;mu&nbsp;konečně v&nbsp;hlavě rozsvítilo, dal se&nbsp;mi&nbsp;do&nbsp;pláče, že&nbsp;ho&nbsp;vyhazuji z&nbsp;Cirkusu Humberto. Utěšil jsem ho, že&nbsp;ne, ale odpoledne jsem ho&nbsp;našel u&nbsp;kozla Modrovousa; držel ho&nbsp;kolem krku a&nbsp;žaloval mu, že&nbsp;má&nbsp;opustit cirkus. Dlouho jsem tomu nechtěl uvěřit, ale Malina opravdu nechal nemocného Berwitze odjet a&nbsp;zůstal s&nbsp;námi. S&nbsp;námi? Ne, zůstal s&nbsp;kozlem Modrovousem. Nás si&nbsp;nikoho ani nevšiml, ale u&nbsp;Modrovousa v&nbsp;ohrádce seděl celý den, nosil mu&nbsp;svoje jídlo, sám snad ani nejed, a&nbsp;jen mu&nbsp;barvil vousy a&nbsp;jen ho&nbsp;pořád objímal, že&nbsp;oni dva jsou nejstarší tvorové v&nbsp;Cirkuse Humberto. Dočista zapomněl, že&nbsp;už&nbsp;to&nbsp;byl třetí Modrovous, kterého jsme měli. Požádal jsem Hagenbecky, aby nám kozla nechali až&nbsp;do&nbsp;posledního dne. Nu&nbsp;a&nbsp;pak jsme už&nbsp;vyprodali všecko. Kranz si&nbsp;odvezl i&nbsp;kostýmy, postroje a&nbsp;nářadí, maringotky od&nbsp;boudy odjely, personál se&nbsp;rozešel, boudu bylo třeba zavřít. Tu&nbsp;jsem Malinovi řekl, že&nbsp;musí i&nbsp;kozla odvést k&nbsp;Hagenbeckovům. Zavrtěl hlavou, že&nbsp;ne, že&nbsp;nemůže, že&nbsp;se&nbsp;sotva udrží na&nbsp;nohou. A&nbsp;opravdu, byl tak zesláblý, že&nbsp;jsme ho&nbsp;museli dovést na&nbsp;postel. Zařídili jsme mu&nbsp;to&nbsp;v&nbsp;pokojíku po&nbsp;tátovi a&nbsp;přemýšlel jsem, kam ho&nbsp;uložím, až&nbsp;přijdou boudu bourat. Ale nebylo to&nbsp;potřebí, ráno pro mne přiběhla Alice Kerholcová, že&nbsp;Malina v&nbsp;noci umřel. Čisťounce, tichounce, jen tak zhas. A&nbsp;mně, přiznám se, vyhrkly slzy. Bylo to&nbsp;jako vpodvečer v&nbsp;lese: pořád je&nbsp;světlo, pořád je&nbsp;světlo, a&nbsp;najednou se&nbsp;něco stane a&nbsp;je&nbsp;tma.“</span></p>
          <p class="chunk" data-nb-ref-number="35" data-nb-words="6" data-nb-chars="32"><span class="idea" data-nb-ref-number="35" id="idea35" data-nb-words="6" data-nb-chars="32">„Tak Vendelín Malina je&nbsp;v&nbsp;Pánu…“</span></p>
          <p class="chunk" data-nb-ref-number="36" data-nb-words="10" data-nb-chars="57"><span class="idea" data-nb-ref-number="36" id="idea36" data-nb-words="10" data-nb-chars="57">„Ano. To&nbsp;se&nbsp;tak tiše zavřely za&nbsp;Cirkusem Humberto dveře.“</span></p>
          <p class="chunk" data-nb-ref-number="37" data-nb-words="56" data-nb-chars="321"><span class="idea" data-nb-ref-number="37" id="idea37" data-nb-words="56" data-nb-chars="321">„Ale nové dveře se&nbsp;otevírají v&nbsp;domovině. Všichni se&nbsp;postupně vracíme domů, všichni víme, že&nbsp;patříme té&nbsp;zemi, v&nbsp;které jsme se&nbsp;narodili, že&nbsp;teprve tam dojdeme svého štěstí. Jen Vendelín Malina se&nbsp;odtrhl a&nbsp;nedošel. Umřel v&nbsp;té&nbsp;daleké končině. Nu, hodnému člověku je&nbsp;všude země lehká a&nbsp;špatnému bude i&nbsp;rodná hrouda jako cent.“</span></p>
          <p class="chunk" data-nb-ref-number="38" data-nb-words="4" data-nb-chars="24"><span class="idea" data-nb-ref-number="38" id="idea38" data-nb-words="4" data-nb-chars="24">„Smrt měl věru krásnou…“</span></p>
          <p class="chunk" data-nb-ref-number="39" data-nb-words="14" data-nb-chars="76"><span class="idea" data-nb-ref-number="39" id="idea39" data-nb-words="14" data-nb-chars="76">„A po&nbsp;smrti krásnější shledání – když mu&nbsp;šimlíček v&nbsp;nebi po&nbsp;česku zařehtal!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_048.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>