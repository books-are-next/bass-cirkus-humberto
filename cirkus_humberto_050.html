<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV">
    <meta name="apple-mobile-web-app-capable" content="yes">
    <title>IV</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_049.html">
    <link rel="next" href="./cirkus_humberto_051.html">
    <meta name="nb-order" content="46">
    <link rel="self" href="cirkus_humberto_050.html">
    <meta name="nb-identifier" content="bass-cirkus-humberto-eec2993">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1753" data-nb-chars="10695">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_049.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IV</span></h1>
        <section>
          <p class="chunk" data-nb-ref-number="2" data-nb-words="68" data-nb-chars="424"><span class="idea" data-nb-ref-number="2" id="idea2" data-nb-words="68" data-nb-chars="424">Nejspokojenější v&nbsp;novém prostředí byl snad Antonín Karas. Jeho první čin byl, že&nbsp;před prahem ředitelny, než do&nbsp;ní&nbsp;vstoupil, vyňal portmonku a&nbsp;těžkými prsty z&nbsp;ní&nbsp;vylovil papírek. Rozbalil jej: byl v&nbsp;něm lesklý dvacetifenik. Ten dvacetifenik, jejž Vašku dostal, když poprvé nosil lvíčata. Nyní vytáhl Antonín Karas z&nbsp;kapsy kladivo a&nbsp;hřebík, poklekl a&nbsp;památný ten penízek přibil pro štěstí na&nbsp;práh. Pak teprve vstoupil dovnitř.</span></p>
          <p class="chunk" data-nb-ref-number="3" data-nb-words="266" data-nb-chars="1624"><span class="idea" data-nb-ref-number="3" id="idea3" data-nb-words="266" data-nb-chars="1624">Divadlo byla haluzna nesmírná, ale jemu se&nbsp;měnilo v&nbsp;rodnou chalupu. Prolezl je&nbsp;od&nbsp;půdních trámů až&nbsp;do&nbsp;sklepů, proklepal zdivo, prohlédl maltu, omakal nátěry, přezkoumal kliky a&nbsp;zámky, kohoutky a&nbsp;pípy a&nbsp;už&nbsp;viděl plno věcí, které bude nutno kus po&nbsp;kuse vyspravit. Večer poletoval jak ostříž mezi šatnářkami a&nbsp;biletáři, kolem bufetu a&nbsp;restaurace, mezi pokladnou a&nbsp;orchestrem, ale ve&nbsp;dne byl z&nbsp;něho ten starý zednický fuškař a&nbsp;melouchář, který pořád měl kde co&nbsp;vylepšovat. Na&nbsp;zimu by&nbsp;byl nejraději ucpal všechna okna mechem, naštípal dříví, ovinul pumpu slaměnými provazci a&nbsp;do&nbsp;kotců na&nbsp;dvoře strčil krmníka; to&nbsp;však v&nbsp;divadle nešlo a&nbsp;Karas si&nbsp;své venkovštější radosti našel ve&nbsp;Smetanově mlýně. Dvakrát třikrát v&nbsp;týdnu si&nbsp;tam zaskočil, aby si&nbsp;popovídal s&nbsp;Burešem o&nbsp;starých časech. Ale to&nbsp;nešel nahoru do&nbsp;měšťanského salónu pana otce, kde se&nbsp;blyštil empírový nábytek se&nbsp;zlatými hodinami s&nbsp;orlem a&nbsp;zeměkoulí, s&nbsp;porculánovými soškami a&nbsp;vázami, s&nbsp;rytými sklenicemi a&nbsp;s&nbsp;podobiznou Smetanových rodičů v&nbsp;miniatuře na&nbsp;slonové kosti, ve&nbsp;voskovém reliéfu pod sklem, v&nbsp;černých stříhaných siluetách a&nbsp;v&nbsp;blednoucích daguerrotypiích. To&nbsp;si&nbsp;raději zašel dozadu do&nbsp;mlýnice tohoto starobylého mlýnu hřebenáče a&nbsp;ponenáhlu jako starý sekerník opravil kobylici, vylepšil lub a&nbsp;zavěsil pod koš nový korčák. Od&nbsp;rána do&nbsp;noci měl tak pořád co&nbsp;dělat; a&nbsp;když se&nbsp;na&nbsp;jevišti objevilo poslední číslo a&nbsp;šatnářky se&nbsp;připravily na&nbsp;závěrečný ruml a&nbsp;biletáři se&nbsp;rozestavili u&nbsp;všech východů, aby je&nbsp;včas otevřeli a&nbsp;zahákovali, Antonín Karas vklouzl na&nbsp;svou rezervní židli v&nbsp;orchestru a&nbsp;znamenitě si&nbsp;na&nbsp;rozloučenou s&nbsp;bohatým dnem zatroubil Pochod Cirkusu Humberto.</span></p>
          <p class="chunk" data-nb-ref-number="4" data-nb-words="220" data-nb-chars="1344"><span class="idea" data-nb-ref-number="4" id="idea4" data-nb-words="220" data-nb-chars="1344">Některý den mu&nbsp;to&nbsp;všecko ještě nestačilo. Vyčkal v&nbsp;portýrce u&nbsp;pana Dvořáka, až&nbsp;všichni odevzdali klíče svých skřínek a&nbsp;dveří, popřál jim i&nbsp;panu Dvořákovi dobré noci a&nbsp;vyklouzl ven, dolů na&nbsp;Poříč, do&nbsp;Bílé labuti. V&nbsp;letních měsících tam ještě zastihl zahradní koncert kapely 102. pěšího pluku, v&nbsp;zimě si&nbsp;našel místo mezi poříčskými sousedy v&nbsp;předním táhlém kvelbu restauračním. Byli to&nbsp;starší zazobaní živnostníci a&nbsp;obchodníci z&nbsp;okolí, pekař, brašnář, konfekčník, čepičář, železník, jak je&nbsp;tak nahromadila ulice, zachytávající nával venkovského lidu. Některý z&nbsp;nich byl i&nbsp;domácí pán a&nbsp;všichni tu&nbsp;při trunku hořkého ležáku s&nbsp;hustou bílou čepicí spokojeně přemítali pražské senzace. Tehdy to&nbsp;byly ponejvíce zprávy o&nbsp;chystané výstavě; to&nbsp;bylo plno řečí o&nbsp;tom, co&nbsp;se&nbsp;tam připravuje, jaká kolosální konstrukce je&nbsp;Průmyslový palác, celý ze&nbsp;skla a&nbsp;ze&nbsp;železa, jakou za&nbsp;ním inženýr Křižík chystá fontánu, co&nbsp;tam bude všelijakých pavilónů, vždyť i&nbsp;tuhle karlínský Srnec, špeditér, se&nbsp;chlubí, že&nbsp;tam bude mít dva, a&nbsp;je&nbsp;z&nbsp;toho celý jelen. Ale hlavně si&nbsp;tu&nbsp;ti&nbsp;popíječi libují, co&nbsp;tam bude pivovarských pavilónů, restaurací, ochutnaváren, vináren a&nbsp;uzenářských i&nbsp;lahudkářských kiosků, i&nbsp;turecká kafírna tam bude, i&nbsp;bodega, a&nbsp;dva Češi z&nbsp;Brém prý tam zařídí pravý American bar s&nbsp;černochy, takže Pražáci, doufejme, žízní nezajdou a&nbsp;budou mít celé léto kam chodit.</span></p>
          <p class="chunk" data-nb-ref-number="5" data-nb-words="92" data-nb-chars="550"><span class="idea" data-nb-ref-number="5" id="idea5" data-nb-words="92" data-nb-chars="550">K&nbsp;tomuto stolu starousedlíků tedy přisedává Antonín Karas, a&nbsp;on, který nebyl nikdy příliš řečný, tady po&nbsp;všech svých zkušenostech rozvazuje, vykládá sousedům o&nbsp;cizích městech a&nbsp;zemích, jak se&nbsp;kde jí&nbsp;a&nbsp;pije a&nbsp;jaké jsou ve&nbsp;světě všelijaké ženské. Tu&nbsp;si&nbsp;ti&nbsp;poříčtí zounové rádi ještě sklenici nebo dvě přidají na&nbsp;takový zajímavý rozhovor s&nbsp;panem inspektorem, člověkem scestovalým; a&nbsp;rozkuráží-li se&nbsp;trochu, jdou to&nbsp;ještě dorazit naproti k&nbsp;Buckovům nebo k&nbsp;Rozvařilům, za&nbsp;zpěváčky, kteří mají sice již po&nbsp;programu, ale za&nbsp;pár piv rádi dají něco k&nbsp;lepšímu.</span></p>
          <p class="chunk" data-nb-ref-number="6" data-nb-words="286" data-nb-chars="1610"><span class="idea" data-nb-ref-number="6" id="idea6" data-nb-words="286" data-nb-chars="1610">Tak si&nbsp;Antonín Karas, zedník, užívá krásného životního podzimu, konečně mezi svými, konečně mezi Čechy. A&nbsp;starý Kerholec jen na&nbsp;něho závistivě hudruje, což jemu se&nbsp;žije, Karasovi, když je&nbsp;sám, ale kdyby tak měl ženu a&nbsp;tři hladové kluky, to&nbsp;by&nbsp;se&nbsp;musel jinak uskrovňovat. A&nbsp;Karas se&nbsp;škvíří, jak to&nbsp;na&nbsp;sekáče placmistra dolehlo: s&nbsp;tolika ženskýma ve&nbsp;světě frajeřil, až&nbsp;ho&nbsp;tuta zrzavá skřípla, ta&nbsp;ho&nbsp;dostala pod komando a&nbsp;pod pantofel; když si&nbsp;někdy přece jen odskočí na&nbsp;pivo, zouvá si&nbsp;už&nbsp;u&nbsp;karlínského viaduktu boty a&nbsp;doma po&nbsp;pavlači se&nbsp;šourá po&nbsp;špičkách. Ale kluci už&nbsp;mu&nbsp;rychle dorůstají, hezcí hoši to&nbsp;jsou, vysocí, urostlí, po&nbsp;mámě Engličance. A&nbsp;hodní hoši to&nbsp;jsou, do&nbsp;cirkusácké práce šli vždycky jako diví. Nejednou na&nbsp;ně&nbsp;Karas koukal, že&nbsp;lítají po&nbsp;šapitó jako kdysi Vašku v&nbsp;novém a&nbsp;hned trojím vydání. Však je&nbsp;taky i&nbsp;Vašek měl rád a&nbsp;poctivě je&nbsp;všemu učil; asi mu, chudákovi, bylo teskno, když proháněl manéží Kerholčata a&nbsp;jeho vlastní Petřík byl zalezlý u&nbsp;strýce Franse s&nbsp;knížkou. A&nbsp;teď už&nbsp;je&nbsp;nejstarší z&nbsp;nich, František, Ferenc, po&nbsp;kmotru Vosátkovi, fit a&nbsp;na&nbsp;jaře půjde s&nbsp;cirkusem Henryho do&nbsp;světa. Sám si&nbsp;to&nbsp;místo našel a&nbsp;rodiče ovšem souhlasili, u&nbsp;Kerholců nevládla žádná sentimentalita. Za&nbsp;rok půjde k&nbsp;cirkusu druhý, Karel, a&nbsp;po&nbsp;dvou letech třetí, Honza. A&nbsp;Petříček Karasů bude zatím pilný student, osm let gymnázia, čtyři léta univerzity, pak snad na&nbsp;rok někde jako volontér a&nbsp;pak už&nbsp;se&nbsp;postaví sám do&nbsp;života. Tak aspoň počítá jeho táta. Celkem se&nbsp;mu&nbsp;to&nbsp;kryje se&nbsp;smlouvou v&nbsp;divadle. Až&nbsp;bude o&nbsp;Petříčka postaráno, budou rodiče volní a&nbsp;mohou se&nbsp;vrátit ke&nbsp;kočovnému životu a&nbsp;obnovit zase Cirkus Humberto.</span></p>
          <p class="chunk" data-nb-ref-number="7" data-nb-words="292" data-nb-chars="1804"><span class="idea" data-nb-ref-number="7" id="idea7" data-nb-words="292" data-nb-chars="1804">Václav Karas, ředitel, ví, proč občas tyto výhledy v&nbsp;domácím hovoru rozpřádá. Musí nějak utěšit Helenu, která v&nbsp;Praze, v&nbsp;té&nbsp;milé, srdečné, vlahé Praze začíná chodit jako bez ducha. Vašek chápe dobře, co&nbsp;se&nbsp;s&nbsp;ní&nbsp;děje, rozsypal se&nbsp;jí&nbsp;překrásný domeček z&nbsp;karet. Najednou zmizelo všecko, co&nbsp;milovala, rodiče, přátelé, cirkus, koně, zvířata, maringotka, publikum, potlesk a&nbsp;ovace. Místo vábného putování světem najednou je&nbsp;připoutána k&nbsp;městu, kde většinou slyší cizí řeč. Z&nbsp;praktických důvodů si&nbsp;vybrala byt nedaleko varieté, naproti v&nbsp;rohovém domě u&nbsp;dráhy. Hezký byt sám o&nbsp;sobě, ale jednou frontou oken jde proti šedivému pilíři železničního viaduktu. Celý den se&nbsp;tu&nbsp;dívají na&nbsp;kamenné kvádry, nad nimiž se&nbsp;jim nahoře občas vynoří obrys lokomotivy a&nbsp;vagónu. Utěšovali se&nbsp;předem, že&nbsp;pohled na&nbsp;jedoucí vlak je&nbsp;cosi veselého a&nbsp;příjemného – kolikrát na&nbsp;svých zájezdech mávali z&nbsp;vozů a&nbsp;z&nbsp;koní rychlíku, který se&nbsp;s&nbsp;vlajícím chocholem řítil podél jejich cesty! Ale zde, běda, brzy poznali, že&nbsp;ve&nbsp;městě je&nbsp;to&nbsp;něco docela jiného. Vlaky se&nbsp;jim před okny valily zpomaleně, zesilujíce rachot kol a&nbsp;úpění kolejnic. Závoje dusivých dýmů, protkaných mastnými sazemi, snášely se&nbsp;do&nbsp;ulic a&nbsp;v&nbsp;noci hřmělo temné dunění spáčům do&nbsp;snů jako stále opakovaná hrozba. Den za&nbsp;dnem, noc za&nbsp;nocí se&nbsp;tu&nbsp;sunuly řady špinavých vozů s&nbsp;mechanickou pravidelností, rozdělujíce čas na&nbsp;úseky bezútěšné marnosti. Helena Karasová byla v&nbsp;tomto prostředí zachvácena neúkojným steskem. Ani úspěchy jejího muže, ani šťastné vyváznutí z&nbsp;rodinné katastrofy, ani srdečná oddanost Alice Kerholcové nedovedly ji&nbsp;vzpružit, a&nbsp;Vašek tedy v&nbsp;ní&nbsp;podporoval to&nbsp;poslední, co&nbsp;ještě udržovalo její vůli: vědomí povinnosti k&nbsp;dítěti. A&nbsp;jako sladkou odměnu za&nbsp;dlouhou zkoušku trpělivosti dával jí&nbsp;na&nbsp;konci té&nbsp;lhůty znovu zazářit nejsladší pro ni&nbsp;vidinu, Cirkus Humberto.</span></p>
          <p class="chunk" data-nb-ref-number="8" data-nb-words="110" data-nb-chars="756"><span class="idea" data-nb-ref-number="8" id="idea8" data-nb-words="110" data-nb-chars="756">Jemu samotnému proběhla první sezóna jako voda náhonem. Přes to, že&nbsp;teprve sbíral první zkušenosti stálého divadla, měl program za&nbsp;programem stále přitažlivý a&nbsp;obliba, kterou si&nbsp;získal šťastným nástupem, zůstávala mu&nbsp;věrna. Divadlo obsáhlo půltřetího tisíce osob a&nbsp;ceny byly vysoké, lóže stála celé čtyři zlaté. Polovina jeho večerních představení vynesla vyprodaný nebo téměř vyprodaný dům, odpolední pořady o&nbsp;nedělích byly vyprodány vždycky. Pan Achilles Breburda, který měl své zkušenosti, gratuloval mladému řediteli a&nbsp;horlivě uznával jeho obratnost v&nbsp;sestavování poutavého repertoáru. A&nbsp;Frans Steenhouwer si&nbsp;mnul ruce, když účtoval vysoké příjmy pokladny i&nbsp;stoupající podíl z&nbsp;výnosu restaurace. Kdyby se&nbsp;to&nbsp;udrželo, bylo by&nbsp;Varieté Humberto zlatý důl.</span></p>
          <p class="chunk" data-nb-ref-number="9" data-nb-words="81" data-nb-chars="494"><span class="idea" data-nb-ref-number="9" id="idea9" data-nb-words="81" data-nb-chars="494">Ale ještě sám závěr prvního roku je&nbsp;poučil, že&nbsp;jejich možnosti nejsou nekonečné. Přes rady Breburdovy chtěl Vašek pracovat až&nbsp;do&nbsp;konce června. Pražští jeho přátelé ho&nbsp;v&nbsp;tom utvrzovali, slibujíce mu&nbsp;nový vydatný zdroj příjmů v&nbsp;nesčetných cizincích, které do&nbsp;Prahy přivábí zemská výstava. Zatím však od&nbsp;chvíle, kdy se&nbsp;výstava otevřela a&nbsp;kdy se&nbsp;Praha octla v&nbsp;horečce svých slavnostních dnů, návštěvy ve&nbsp;varieté silně ochably. Všecko se&nbsp;hrnulo jenom na&nbsp;výstaviště a&nbsp;zůstávalo tam až&nbsp;dlouho do&nbsp;noci.</span></p>
          <p class="chunk" data-nb-ref-number="10" data-nb-words="98" data-nb-chars="599"><span class="idea" data-nb-ref-number="10" id="idea10" data-nb-words="98" data-nb-chars="599">Bylo to&nbsp;jako jedno veliké národní opojení. Sto let práce a&nbsp;vývoje České země stálo tu&nbsp;na&nbsp;odiv v&nbsp;tisícerých expozicích a&nbsp;ze&nbsp;všeho toho bohatství tvorby a&nbsp;výroby rostla bezpečná jistota nového příštího rozmachu. Lidé byli omámeni velkolepostí a&nbsp;mnohostí podívané, byli uchváceni ruchem, který se&nbsp;na&nbsp;výstavišti rozvíjel, radovali se&nbsp;ze&nbsp;slávy, která se&nbsp;na&nbsp;Prahu snesla. A&nbsp;nemohli se&nbsp;večer rozloučit s&nbsp;výstavou, dokud nezašli k&nbsp;barevným zázrakům tryskajících a&nbsp;padajících vod, kde se&nbsp;jejich nadšení z&nbsp;krásy a&nbsp;velikosti slilo s&nbsp;citovým dojetím a&nbsp;uvolnilo si&nbsp;ve&nbsp;vlahé letní noci zpěvem vroucí písně Tylovy.</span></p>
          <p class="chunk" data-nb-ref-number="11" data-nb-words="64" data-nb-chars="429"><span class="idea" data-nb-ref-number="11" id="idea11" data-nb-words="64" data-nb-chars="429">Výstava, výstava, výstava bylo jediné heslo města i&nbsp;země. Všechno bylo obráceno tam ke&nbsp;Královské oboře, všechno žilo radostným rytmem výstavní slávy. I&nbsp;ti&nbsp;národní zpěváci v&nbsp;lidových šantánech se&nbsp;přizpůsobili mocnému proudu. Kuplet mladého kandidáta medicíny Prágra stal se&nbsp;vůdčím motivem všech výstavních radovánek: „Vždyť jsme jen jednou na&nbsp;světě… mládí a&nbsp;láska odkvete… stáří přichází kvapem vstříc… tak mladí se&nbsp;nesejdem víc!“</span></p>
          <p class="chunk" data-nb-ref-number="12" data-nb-words="12" data-nb-chars="78"><span class="idea" data-nb-ref-number="12" id="idea12" data-nb-words="12" data-nb-chars="78">A&nbsp;ti, kteří ještě chtěli této mladosti užít, zpívali si&nbsp;nejnovější odrhovačku:</span></p>
          <p class="chunk" data-nb-ref-number="13" data-nb-words="17" data-nb-chars="87"><em><span class="idea" data-nb-ref-number="13" id="idea13" data-nb-words="6" data-nb-chars="27">Kdo máš prach a&nbsp;nejsi cápek<br></span>
<span class="idea" data-nb-ref-number="14" id="idea14" data-nb-words="3" data-nb-chars="18">a&nbsp;miluješ legraci,<br></span>
<span class="idea" data-nb-ref-number="15" id="idea15" data-nb-words="4" data-nb-chars="21">zajdi sobě na&nbsp;výstavu<br></span>
<span class="idea" data-nb-ref-number="16" id="idea16" data-nb-words="4" data-nb-chars="21">po&nbsp;té&nbsp;denní štrapáci…</span></em></p>
        </section>
        <section>
          <p class="chunk" data-nb-ref-number="14" data-nb-words="27" data-nb-chars="163"><span class="idea" data-nb-ref-number="17" id="idea17" data-nb-words="27" data-nb-chars="163">A&nbsp;večer jim všechny kapely ve&nbsp;výstavních restauracích a&nbsp;vinárnách musely znovu a&nbsp;znovu hrát Šeborův pochod „My jsme páni od&nbsp;fontány…“ Kuplet, který se&nbsp;stal hymnou.</span></p>
          <p class="chunk" data-nb-ref-number="15" data-nb-words="119" data-nb-chars="731"><span class="idea" data-nb-ref-number="18" id="idea18" data-nb-words="119" data-nb-chars="731">Výstava žila, ale co&nbsp;nebylo v&nbsp;jejím ohnisku, pohasínalo. Také Théâtre Variété Humberto na&nbsp;kraji Karlína zůstalo bez návštěv a&nbsp;Václav Karas doplatil na&nbsp;ten pokus vydatnou částí svého zisku. Pak na&nbsp;něj poprvé dolehlo, co&nbsp;dosud za&nbsp;celého života nepoznal: neměl co&nbsp;dělat. První týdny se&nbsp;pokusil užít světa jako ti&nbsp;druzí. Denně putovali s&nbsp;Helenou na&nbsp;výstaviště. Ale to&nbsp;bylo příliš málo pro jejich energické povahy. Dali tedy Petříčka do&nbsp;opatrování dědečkovi Karasovi, který s&nbsp;ním odjel na&nbsp;prázdniny do&nbsp;Horní Sněžné. A&nbsp;Vašek s&nbsp;Helenou se&nbsp;pustili na&nbsp;cestu Evropou, hledat v&nbsp;lázeňských městech letní divadla rozmanitostí a&nbsp;na&nbsp;různých místech roztoulané cirkusové podniky a&nbsp;vyhlížet si&nbsp;v&nbsp;nich nové, neznámé síly pro příští pražské programy.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_051.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>