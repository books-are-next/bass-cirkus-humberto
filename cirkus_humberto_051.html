<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="V">
    <meta name="apple-mobile-web-app-capable" content="yes">
    <title>V</title>
    <link rel="stylesheet" href="./style/style.min.css" media="screen" integrity="sha256-kLn3PZddR8vqDB7zKTFlNrX7m+rBBZsi0JDkwtU4c+U=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Eduard Bass: Cirkus Humberto">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Cirkus Humberto">
    <meta property="og:title" content="Cirkus Humberto">
    <meta property="og:type" content="book">
    <meta property="og:book:author" content="Eduard Bass">
    <meta property="twitter:title" content="Eduard Bass: Cirkus Humberto">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./cirkus_humberto_050.html">
    <link rel="next" href="./cirkus_humberto_052.html">
    <meta name="nb-order" content="47">
    <link rel="self" href="cirkus_humberto_051.html">
    <meta name="nb-identifier" content="bass-cirkus-humberto-aaa33d1">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2442" data-nb-chars="14885">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_050.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">V</span></h1>
        <section>
          <p class="chunk" data-nb-ref-number="2" data-nb-words="110" data-nb-chars="722"><span class="idea" data-nb-ref-number="2" id="idea2" data-nb-words="110" data-nb-chars="722">Mohutné fanfárové marše dští trioly do&nbsp;nástupu siláckých atletů, překotné kvapíky ubíhají pod kmitem zlatých kuželů a&nbsp;pod perlením barevných míčků ekvilibristických čísel, valčíky se&nbsp;touživě plouží tmou a&nbsp;ovíjejí mámivou krásu žen na&nbsp;scéně, polky skočmo uvádějí padavé a&nbsp;potácivé komiky, italské, španělské, americké rytmy plní vzduch i&nbsp;sluch dráždivou směsí exotiky od&nbsp;všech oceánů a&nbsp;česká starosvětská sousedská či&nbsp;obkročák tvoří srdečné domácké výplně všeho toho nevídaného a&nbsp;neslýchaného. Baculatý pan Pacák zná svou věc a&nbsp;čeští muzikanti pod jeho taktovkou sviští smyčci, troubí a&nbsp;hudou, bijí v&nbsp;kotle, bubny i&nbsp;střmen se&nbsp;vší tou zpěvně melodickou i&nbsp;tanečně rytmickou vášnivostí, která pulsuje krví lidu, z&nbsp;něhož vyšli.</span></p>
          <p class="chunk" data-nb-ref-number="3" data-nb-words="189" data-nb-chars="1079"><span class="idea" data-nb-ref-number="3" id="idea3" data-nb-words="189" data-nb-chars="1079">Václav Karas teprve nyní poznává, co&nbsp;je&nbsp;to&nbsp;orchestr; a&nbsp;třebaže i&nbsp;zde se&nbsp;hraje většinou kapelnická hudba, bývalý cirkusák vnímá šelest houslí a&nbsp;viol a&nbsp;broukání bas jako neznámou rozkoš. Často usedá v&nbsp;zatmělé lóži a&nbsp;dává se&nbsp;unášet melodiemi z&nbsp;orchestru víc než výkonem na&nbsp;jevišti. Hraje to&nbsp;v&nbsp;něm jako v&nbsp;tanečníku a&nbsp;jeho procvičené tělo bezděčně odpovídá hudbě a&nbsp;chtělo by&nbsp;vytvářet nějaký pohyb podle jejího svůdného rytmu. Na&nbsp;scéně vidí často artisty, kteří umějí znamenitě svou věc, ale jsou jako hluší ke&nbsp;skladbě, kterou jim k&nbsp;tomu orchestr hraje. Tupě jdou od&nbsp;triku k&nbsp;triku, zatímco jim dává plavné přechody a&nbsp;naznačuje, jak by&nbsp;šlo vše uvést do&nbsp;rytmického proudu. Karase bolí taková lhostejnost k&nbsp;hudbě jako urážka; harmonický soulad pohybů, jejž v&nbsp;něm vypěstoval Achmed Roméo, je&nbsp;sám v&nbsp;sobě hudební a&nbsp;hudbu cítí jako své povznesení a&nbsp;umocnění. Karas má&nbsp;pocit, že&nbsp;by&nbsp;dovedl přímo z&nbsp;hudby tvořit zcela nové sestavy. Jak by&nbsp;to&nbsp;bylo krásné, kdyby mu&nbsp;orchestr stále hrál určitou melodii a&nbsp;on&nbsp;by&nbsp;při ní&nbsp;zkoušel skoky a&nbsp;piruety tak dlouho, až&nbsp;by&nbsp;splynuly s&nbsp;hudbou v&nbsp;dokonalou skladbu!</span></p>
          <p class="chunk" data-nb-ref-number="4" data-nb-words="110" data-nb-chars="648"><span class="idea" data-nb-ref-number="4" id="idea4" data-nb-words="110" data-nb-chars="648">Na&nbsp;takové sny však teď nemůže myslet. Není už&nbsp;výkonným umělcem. Je&nbsp;to&nbsp;jeho denní bolest, tak mu&nbsp;samo svalstvo touží po&nbsp;práci a&nbsp;činnosti. Nerad by&nbsp;ztratil, co&nbsp;uměl, vždyť neví, nebude-li se&nbsp;jednoho dne vracet do&nbsp;manéže. Proto přichází denně časně ráno, k&nbsp;velkému údivu pana Dvořáka v&nbsp;portýrce, v&nbsp;ředitelně se&nbsp;převlékne do&nbsp;trikotu a&nbsp;běží opuštěným divadlem do&nbsp;zákulisí, kde si&nbsp;postaví trampolíny, přivleče žíněnky, zavěsí kruhy a&nbsp;hrazdy a&nbsp;hodinu půl druhé cvičí všechny staré cviky a&nbsp;triky. Někdy tam přichází táta a&nbsp;někdy Kerholec; ti&nbsp;dva staří cirkusáci jsou jediní svědci toho, že&nbsp;někdejší slavný Vašku neztrácí ještě nic ze&nbsp;své síly a&nbsp;dovednosti.</span></p>
          <p class="chunk" data-nb-ref-number="5" data-nb-words="330" data-nb-chars="2077"><span class="idea" data-nb-ref-number="5" id="idea5" data-nb-words="330" data-nb-chars="2077">Ale šídla v&nbsp;pytli neutajíš a&nbsp;gumový míč tak nebo onak prozradí svou pružnost. Dopoledne sem přicházejí cvičit Kerholcovi hoši a&nbsp;také artisté angažovaní v&nbsp;běžném programu potřebují si&nbsp;denně utužit tělo ranní zkouškou. Zašedlý, holý prostor jeviště se&nbsp;svinutými prospekty a&nbsp;odtaženými závěsy se&nbsp;mění v&nbsp;tělocvičnu jednotlivců i&nbsp;skupin, někdy jsou tu&nbsp;i&nbsp;hrazdaři, kteří si&nbsp;roztáhnou síť nad prázdným hledištěm a&nbsp;nahoře v&nbsp;přístropí se&nbsp;pak vznášejí volným komíháním i&nbsp;odlety z&nbsp;nejvyššího švihu. Karas není ředitel, který by&nbsp;lhostejně šel mimo tento pracovní ruch. Tisíckrát víc než korespondence, návštěvy a&nbsp;vyjednávání vábí ho&nbsp;podívaná na&nbsp;heroický zápas artisty o&nbsp;dokonalost. To&nbsp;je&nbsp;jeho svět a&nbsp;tam je&nbsp;ochoten prožit denně kolik hodin, které mu&nbsp;probíhají jako chvíle radostného vzrušení. A&nbsp;jak je&nbsp;sám v&nbsp;sobě pln kypivých sil, nedovede být pouhým nezúčastněným divákem; u&nbsp;Kerholcových hochů se&nbsp;uplatňuje jako učitel a&nbsp;cvičitel a&nbsp;odtud je&nbsp;jen krůček, aby bral podíl i&nbsp;na&nbsp;zkušební práci ostatních. Všichni ti&nbsp;atleti, specializovaní na&nbsp;určité vrcholné výkony, mají nedůvěru k&nbsp;laiku i&nbsp;k&nbsp;soupeři. Zde prožívají vzácné překvapení, že&nbsp;jejich mladý ředitel není laik, nýbrž sám výtečný atlet akrobat, který umí kdykoli shodit kabát a&nbsp;protočit vzduchem dvojí salto mortale. A&nbsp;je&nbsp;to&nbsp;ředitel, nikoli konkurent; s&nbsp;takovým člověkem je&nbsp;jim radostno si&nbsp;pohovořit, jemu se&nbsp;mohou svěřit s&nbsp;novými myšlenkami, o&nbsp;jejichž provedení jsou ještě sami u&nbsp;sebe na&nbsp;pochybách. Všem jim je&nbsp;Václav Karas znamenitým rádcem a&nbsp;pomocníkem. Ochotně se&nbsp;zamýšlí, jak by&nbsp;bylo možno uskutečnit nový trik, dívá se&nbsp;znalecky na&nbsp;první nejasné pokusy, radí v&nbsp;rozběhu, v&nbsp;odrazu, ve&nbsp;chvatech, upozorňuje na&nbsp;závady, odstraňuje estetické nedokonalosti, přivádí každého k&nbsp;hladké, plynulé výstavbě výkonu. V&nbsp;druhém roce jeho ředitelování mění se&nbsp;už&nbsp;Varieté Humberto ve&nbsp;velkou zkušebnu nových nápadů a&nbsp;on&nbsp;sám se&nbsp;stává důvěrníkem, přítelem a&nbsp;mnohdy i&nbsp;trenérem nejosvědčenějších artistických hvězd. Když míjí měsíc jejich smlouvy, loučí se&nbsp;s&nbsp;Prahou velmi neradi; kdepak se&nbsp;jim vyskytne podnik, který se&nbsp;jim takovým způsobem dá&nbsp;k&nbsp;dispozici?</span></p>
          <p class="chunk" data-nb-ref-number="6" data-nb-words="286" data-nb-chars="1774"><span class="idea" data-nb-ref-number="6" id="idea6" data-nb-words="286" data-nb-chars="1774">Také Karas je&nbsp;vždy rozlítostněn, když odjíždí číslo, které za&nbsp;jeho účasti dospívalo už&nbsp;skoro k&nbsp;novému výkonu a&nbsp;jehož konečný, vítězný úspěch nebude již sám vidět. Hovoří často s&nbsp;těmi prostými lidmi o&nbsp;tom, jaká je&nbsp;to&nbsp;škoda, že&nbsp;artisté nemají možnost vypracovat si&nbsp;v&nbsp;klidu a&nbsp;v&nbsp;bezpečí nové číslo, že&nbsp;všechna příprava se&nbsp;protahuje věčným přejížděním a&nbsp;nestejnými podmínkami v&nbsp;různých podnicích. Zatím se&nbsp;mu&nbsp;blíží doba letní přestávky s&nbsp;mrzutou prázdnotou celých čtyř měsíců zahálky. A&nbsp;právě pomyšlení na&nbsp;hrůzu nuceného odpočinku přivádí jej k&nbsp;nápadu, jejž zprvu jen tak nezávazně nadhazuje, ale jenž má&nbsp;netušené živou odezvu: Václav Karas uvažuje o&nbsp;tom, neměl-li by&nbsp;v&nbsp;létě přeměnit své divadlo ve&nbsp;skutečnou cvičnou a&nbsp;zkušební síň artistů všeho druhu, kteří by&nbsp;si&nbsp;zde mohli vypracovat nová čísla nebo vylepšit stará pro příští sezónu. Museli by&nbsp;ovšem za&nbsp;pronájem jeviště přispět nějakou částkou k&nbsp;úhradě režie, na&nbsp;nájem, světlo, pomocný personál. Rozpočty Steenhouwerovy ukazují, že&nbsp;by&nbsp;to&nbsp;byly poplatky nevelké, ale při větší účasti přece jen výnosné. Karas tedy zkouší s&nbsp;tím u&nbsp;jednotlivých firem běžícího programu, a&nbsp;hle, zájem se&nbsp;ihned ozve, ba&nbsp;někdo to&nbsp;vítá s&nbsp;velkým nadšením. Tři odpůldne porad se&nbsp;Steenhouwerem stačí, aby se&nbsp;vypracovaly určitější podmínky, a&nbsp;do&nbsp;týdne rozesílá kancelář zbrusu nové prospekty po&nbsp;všech artistech Evropy. Do&nbsp;tří neděl je&nbsp;jasno, že&nbsp;to&nbsp;byla šťastná myšlenka. Ze&nbsp;všech stran docházejí dotazy nebo už&nbsp;i&nbsp;objednávky. Koncem jara je&nbsp;definitivně rozhodnuto: Varieté Humberto se&nbsp;od&nbsp;1. června do&nbsp;30. září mění v&nbsp;artistickou cvičební síň, kde si&nbsp;atleti, akrobati, klauni, drezéři zvířat i&nbsp;lidé mnoha jiných kategorií mohou za&nbsp;určité paušály zajistit skutečné varietní jeviště se&nbsp;vším příslušenstvím a&nbsp;popřípadě i&nbsp;s&nbsp;orchestrem ke&nbsp;svému přípravnému studiu.</span></p>
          <p class="chunk" data-nb-ref-number="7" data-nb-words="154" data-nb-chars="937"><span class="idea" data-nb-ref-number="7" id="idea7" data-nb-words="154" data-nb-chars="937">Václav Karas je&nbsp;šťasten, nejodpornější údobí prázdnin se&nbsp;mu&nbsp;mění v&nbsp;pracovní sezónu, na&nbsp;kterou se&nbsp;těší víc než na&nbsp;aranžování vlastních programů od&nbsp;podzimku do&nbsp;jara. Zkušenosti prvního léta stačily, aby o&nbsp;rok později byl po&nbsp;celé prázdniny „vyprodán“. Stovky ramenatých, zamlklých cizinců přijely postupně do&nbsp;Prahy, aby tu&nbsp;tři neděle, měsíc nebo i&nbsp;dva den za&nbsp;dnem „dřely“ své příští vystoupení. Rozvrh hodin v&nbsp;kanceláři a&nbsp;u&nbsp;vrátného ukazoval od&nbsp;rána až&nbsp;do&nbsp;noci, pro koho je&nbsp;divadlo v&nbsp;tu&nbsp;či&nbsp;onu chvíli zamluveno. Nejslavnější esa programů se&nbsp;tu&nbsp;objevila v&nbsp;negližé, soustředěna jen na&nbsp;ty&nbsp;malinkaté problémy, které rozhodovaly o&nbsp;budoucím úspěchu. Většinou šlo opravdu o&nbsp;nepatrné rozdíly výkonu, aby byl zcela zdařilý. Byl to&nbsp;zápas o&nbsp;setinu vteřiny v&nbsp;čase, o&nbsp;milimetry v&nbsp;prostoru, jimiž se&nbsp;teprve dosahovalo vrcholné dokonalosti. Ale týdnů a&nbsp;týdnů bylo potřebí, než se&nbsp;objevil a&nbsp;zajistil správný fortel, který umožnil, že&nbsp;se&nbsp;vše přesně povedlo.</span></p>
          <p class="chunk" data-nb-ref-number="8" data-nb-words="262" data-nb-chars="1737"><span class="idea" data-nb-ref-number="8" id="idea8" data-nb-words="262" data-nb-chars="1737">Pražské Théâtre Variété Humberto se&nbsp;stalo světoznámou artistickou institucí. Dvě nebo tři divadla v&nbsp;Evropě se&nbsp;pokusila napodobit šťastnou Karasovu spekulaci, ale selhalo jim to, i&nbsp;když nabízela nižší sazby. Artisté se&nbsp;táhli za&nbsp;Karasem, protože v&nbsp;Praze měli krom jeviště k&nbsp;dispozici i&nbsp;jeho nevyčerpatelnou ochotu dobrého kolegy, jeho technické znalosti a&nbsp;jeho zkušenosti ředitelské. Od&nbsp;měsíce k&nbsp;měsíci se&nbsp;během let vybrušoval jeho kritický pohled na&nbsp;hodnotu výkonu, že&nbsp;rozuměl na&nbsp;scéně i&nbsp;věcem, které byly zcela vzdáleny jeho vlastní činnosti, a&nbsp;bezpečně vyznačil jejich přednosti i&nbsp;nedostatky. Stalo se&nbsp;několikrát, že&nbsp;se&nbsp;vyskytl ješitný a&nbsp;domýšlivý artista, který se&nbsp;urazil nějakým jeho upozorněním. Všichni ostatní však oceňovali, že&nbsp;pracují a&nbsp;zkoušejí před očima znalce, který má&nbsp;na&nbsp;mysli celkovou dokonalost a&nbsp;harmonii jejich vystoupení. Václav Karas se&nbsp;jim čím dál tím více stával svrchovanou autoritou, jejíž výroky se&nbsp;přijímaly jako závazný soud. Karas naopak měl v&nbsp;létě před sebou výkvět nejctižádostivějších umělců a&nbsp;mohl si&nbsp;s&nbsp;dokonalou jistotou zajišťovat znamenitou pestrost i&nbsp;hodnotu svých zimních programů. Pražané i&nbsp;venkovští návštěvníci z&nbsp;Čech, kteří se&nbsp;hrnuli do&nbsp;jeho divadla rozmanitostí na&nbsp;zábavnou podívanou, ani netušili, jaké mezinárodní slávy se&nbsp;Praha ve&nbsp;světě varietních umělců domohla. Být angažován v&nbsp;pražském varieté znamenalo samo o&nbsp;sobě prvotřídnost. Pracovat zde bylo doporučení, prolongace byla jako signum laudis. Karas se&nbsp;v&nbsp;plně mužném věku stával legendární postavou, o&nbsp;níž se&nbsp;s&nbsp;úctou a&nbsp;obdivem mluvilo na&nbsp;všech artistických štacích. Pro tisíce menších lidí varietního a&nbsp;cirkusáckého světa začalo být snem jejich života, aby také jednou byli angažováni ve&nbsp;Varieté Humberto pod ředitelstvím Václava Karase.</span></p>
          <p class="chunk" data-nb-ref-number="9" data-nb-words="237" data-nb-chars="1426"><span class="idea" data-nb-ref-number="9" id="idea9" data-nb-words="237" data-nb-chars="1426">Byl v&nbsp;Praze člověk, který s&nbsp;velkým obdivem oceňoval vzestup, jejž Karas divadlu přinesl: pan Achilles Breburda, traktér a&nbsp;hoteliér. Zápasil s&nbsp;tím pět let a&nbsp;nevyhověl, proto mu&nbsp;tím více imponoval muž, který to&nbsp;dovedl od&nbsp;prvního vkročení. A&nbsp;Breburda měl proč zářit. Za&nbsp;prvé mu&nbsp;varieté nyní znamenitě vynášelo. Za&nbsp;druhé slyšel všude samou chválu a&nbsp;vysocí páni ve&nbsp;sněmu nejednou mu&nbsp;gratulovali k&nbsp;požitkům, které jim nové ředitelství jeho podniku připravilo. A&nbsp;za&nbsp;třetí Karas pamatoval na&nbsp;„špeciální gusto“ bratří Breburdů a&nbsp;měl v&nbsp;každém programu nějakého „krále svalstva“, s&nbsp;nímž se&nbsp;Breburdové mohli změřit v&nbsp;řeckořímském. Mívali na&nbsp;zákulisní žíněnce velké úspěchy, úspěchy tak nápadné, že&nbsp;si&nbsp;Karas začal na&nbsp;to&nbsp;dávat pozor. Brzo tomu přišel na&nbsp;kloub. Vrchní číšník Šebele, který jim soudcoval, upozornil každého siláka hned po&nbsp;příjezdu, jaký je&nbsp;koníček pánů Breburdů. Kdo s&nbsp;nimi zápasil, měl se&nbsp;ve&nbsp;varietní restauraci znamenitě. Ale kdo to&nbsp;dovedl s&nbsp;nimi prohrát, ten tu&nbsp;měl hotový eden, toho zanesli vším možným, za&nbsp;toho platili útraty a&nbsp;ještě mu&nbsp;na&nbsp;rozloučenou dali stříbrnou tašku na&nbsp;doutníky nebo řetízek k&nbsp;hodinkám. Pan Šebele to&nbsp;uměl zařídit a&nbsp;měl se&nbsp;přitom taky moc dobře. Atleti se&nbsp;na&nbsp;něho koukali jako na&nbsp;manažera, který má&nbsp;právo na&nbsp;svůj podíl, a&nbsp;pan šéf, hrdě se&nbsp;vypínající, že&nbsp;zvítězil nad šampióny Evropy, náramně si&nbsp;pěstoval pana Šebeleho, který s&nbsp;píšťalkou v&nbsp;ústech byl takřka úřední svědek jeho zápasnických triumfů.</span></p>
          <p class="chunk" data-nb-ref-number="10" data-nb-words="134" data-nb-chars="843"><span class="idea" data-nb-ref-number="10" id="idea10" data-nb-words="134" data-nb-chars="843">Achilles Breburda žil tedy na&nbsp;výšinách spokojenosti a&nbsp;velice se&nbsp;znepokojil, když náhodou u&nbsp;šlechtického stolu ve&nbsp;sněmovní restauraci vyslechl rozhovor o&nbsp;tom, jaké enormní gáže ředitel Karas platí, aby přivedl do&nbsp;Prahy nejlepší varietní síly. Na&nbsp;to&nbsp;blažený pan Breburda nikdy nepomyslel. On&nbsp;své někdejší silácké programy sestavoval hrozně lacino, hlavní věc bývalo vydatné stravování. Platit sto zlatých i&nbsp;více za&nbsp;jedno vystoupení zdálo se&nbsp;mu&nbsp;šílenstvím. Zachvěl se&nbsp;tedy strachy, aby mu&nbsp;ten mladý direktorský blázen přece jen v&nbsp;domě nezkrachoval a&nbsp;nenechal ho&nbsp;nakonec na&nbsp;holičkách. A&nbsp;jestli nezkrachuje, jestli s&nbsp;tím hospodařením vychází, muselo se&nbsp;myslit na&nbsp;to, aby přes všecky smlouvy neutek někam za&nbsp;lepším. Břetislav a&nbsp;Ctibor přikyvovali k&nbsp;jeho obavám, ba&nbsp;mínili, že&nbsp;by&nbsp;se&nbsp;vůbec s&nbsp;divadlem mělo něco provést, když je&nbsp;teď v&nbsp;takovém rozkvětu.</span></p>
          <p class="chunk" data-nb-ref-number="11" data-nb-words="21" data-nb-chars="123"><span class="idea" data-nb-ref-number="11" id="idea11" data-nb-words="21" data-nb-chars="123">Tak se&nbsp;stalo, že&nbsp;o&nbsp;jedné zvlášť zdařilé premiéře vzkázal pan Breburda Karasovi, aby ho&nbsp;přišel v&nbsp;přestávce navštívit v&nbsp;lóži.</span></p>
          <p class="chunk" data-nb-ref-number="12" data-nb-words="251" data-nb-chars="1408"><span class="idea" data-nb-ref-number="12" id="idea12" data-nb-words="251" data-nb-chars="1408">„Dou dál, Karasáčku, jen dou dál,“ vítal ho&nbsp;na&nbsp;zaklepání, „sednou si&nbsp;tuhle na&nbsp;ten fotelíček a&nbsp;podaj mi&nbsp;svou pracku. Vono se&nbsp;to&nbsp;každej den nepřihodí, aby člověk mohl stisknout šťastnou ruku. A&nbsp;tu&nbsp;voni maj, Karásku, to&nbsp;je&nbsp;marný, tu&nbsp;voni maj. Takovejhle program namontovat, to&nbsp;by&nbsp;nevynalez ani ten zázračnej elektrotechnikr Křižík. Mně můžou věřit, dyž jim gratuluju, já&nbsp;přec už&nbsp;něco viděl a&nbsp;zkusil. A&nbsp;povím jim, že&nbsp;jsem původně tohle vůbec nečekal. Dyť já, človíčku, původně měl z&nbsp;nich hroznej vítr! Vědí, já&nbsp;byl tu&nbsp;v&nbsp;tý&nbsp;branži zvyklej na&nbsp;samý monumentální figury, vod metráku nahoru, a&nbsp;najednou přišli voni, já&nbsp;si&nbsp;řek, propánajána, jakpak von to&nbsp;má&nbsp;utáhnout, dyk von je&nbsp;s&nbsp;vodpuštěním kohoutí váha. A&nbsp;dyž pak přišla ta&nbsp;velká voda, jak se&nbsp;utopilo těch dvacet pionýrů pod Štvanicí, já&nbsp;jsem si&nbsp;připadal jako jedenadvacátej. Dyk sem byl taky pionýr přes varieté, ne? Já&nbsp;jsem si&nbsp;říkal: I&nbsp;ty&nbsp;můj pane Jane Nepomucensis, tohle je&nbsp;špatný znamení, novej direktor má&nbsp;nastoupit a&nbsp;Kamennej most spadne; nehněvaj se, já&nbsp;to&nbsp;říkám tak votevřeně, jak jsem si&nbsp;to&nbsp;tajně myslel. Ale co&nbsp;je&nbsp;pravda, to&nbsp;je&nbsp;pravda, ať&nbsp;si&nbsp;na&nbsp;to&nbsp;každý zavdá: voni tu&nbsp;stavěj takový programy, že&nbsp;se&nbsp;pomalu hanbím, že&nbsp;jsem k&nbsp;tomu dal tak lacinou boudu. Někdy mi&nbsp;to&nbsp;tu&nbsp;připadá, jako by&nbsp;se&nbsp;servíroval bažant s&nbsp;lanýži na&nbsp;vošatce. Řeknou mi&nbsp;jen jedno, Karasáčku: rentuje se&nbsp;jim ten betríb? Nelekaj se&nbsp;mý&nbsp;zvědavosti, já&nbsp;vždycky rád vidím vod šenku do&nbsp;kuchyně.“</span></p>
          <p class="chunk" data-nb-ref-number="13" data-nb-words="3" data-nb-chars="15"><span class="idea" data-nb-ref-number="13" id="idea13" data-nb-words="3" data-nb-chars="15">Karas se&nbsp;usmál.</span></p>
          <p class="chunk" data-nb-ref-number="14" data-nb-words="55" data-nb-chars="308"><span class="idea" data-nb-ref-number="14" id="idea14" data-nb-words="55" data-nb-chars="308">„Nebojte se, pane Breburdo. Nemám žádné tajné fondy, abych z&nbsp;nich mohl doplácet. Mám dražší programy než jinde, ale většinu si&nbsp;angažuji sám a&nbsp;nemusím platit provize agenturám. To&nbsp;dělá ta&nbsp;letní škola. Na&nbsp;ní&nbsp;se&nbsp;také vydělá a&nbsp;mnohé číslo se&nbsp;mi&nbsp;nabízí levněji, jen aby se&nbsp;k&nbsp;nám dostalo. A&nbsp;hlavně: jsou návštěvy…“</span></p>
          <p class="chunk" data-nb-ref-number="15" data-nb-words="6" data-nb-chars="43"><span class="idea" data-nb-ref-number="15" id="idea15" data-nb-words="6" data-nb-chars="43">„Zaklepaj to, Karasrle, honem to&nbsp;zaklepaj!“</span></p>
          <p class="chunk" data-nb-ref-number="16" data-nb-words="6" data-nb-chars="32"><span class="idea" data-nb-ref-number="16" id="idea16" data-nb-words="6" data-nb-chars="32">„Doufám, že&nbsp;i&nbsp;vy&nbsp;jste spokojen?“</span></p>
          <p class="chunk" data-nb-ref-number="17" data-nb-words="28" data-nb-chars="196"><span class="idea" data-nb-ref-number="17" id="idea17" data-nb-words="28" data-nb-chars="196">Smlouva, kterou měli, vázala je&nbsp;k&nbsp;společnému zájmu. Karas kromě menšího nájemného odváděl Breburdovi deset procent ze&nbsp;vstupného a&nbsp;Breburda mu&nbsp;navzájem postupoval deset procent z&nbsp;tržby restaurační.</span></p>
          <p class="chunk" data-nb-ref-number="18" data-nb-words="102" data-nb-chars="575"><span class="idea" data-nb-ref-number="18" id="idea18" data-nb-words="102" data-nb-chars="575">„Pámbů zaplať, Karasáčku, de&nbsp;to&nbsp;stále líp. Viděj přece, jak se&nbsp;tu&nbsp;teď supíruje. Ale jen dyž voni dobře jedou a&nbsp;sou spokojenej, to&nbsp;je&nbsp;to&nbsp;hlavní. Klára Pachtová, že&nbsp;jo. Ale teď jim něco povím, ale to&nbsp;je, pro pána Jana Nepomucensis, pod Rózou, jak říká pan nejvyšší maršálek, sub Rosa: co&nbsp;by&nbsp;tomu říkali, dybysme to&nbsp;tu&nbsp;trošku parádnějc přestavěli? Já&nbsp;to&nbsp;zařizoval pro chudej zápasnickej lid, a&nbsp;teď sem chodí samá hautfolé, to&nbsp;by&nbsp;se&nbsp;mělo jinak vyštafírovat. Býnu máme na&nbsp;železo, to&nbsp;je&nbsp;dobrý, ale hlediště by&nbsp;se&nbsp;mělo přešupačit, krásně to&nbsp;překlenout, nóbl lóže, za&nbsp;nimi stolečky…“</span></p>
          <p class="chunk" data-nb-ref-number="19" data-nb-words="28" data-nb-chars="185"><span class="idea" data-nb-ref-number="19" id="idea19" data-nb-words="28" data-nb-chars="185">To&nbsp;byla myšlenka, k&nbsp;níž Achilles Breburda došel, když uvažoval, jak upoutat Karase a&nbsp;zlepšit podnik. Přikloněn k&nbsp;němu, všecek rozohněn, vykládal nyní podrobnosti, jak si&nbsp;to&nbsp;představuje.</span></p>
          <p class="chunk" data-nb-ref-number="20" data-nb-words="7" data-nb-chars="52"><span class="idea" data-nb-ref-number="20" id="idea20" data-nb-words="7" data-nb-chars="52">„A elektrické osvětlení?“ zeptal se&nbsp;Karas především.</span></p>
          <p class="chunk" data-nb-ref-number="21" data-nb-words="33" data-nb-chars="183"><span class="idea" data-nb-ref-number="21" id="idea21" data-nb-words="33" data-nb-chars="183">„Toť se&nbsp;ví! Ať&nbsp;má&nbsp;Křižík rachotu! Ale nikomu o&nbsp;tom ani muk – jako ten pan Jan Nepomuk! Vono to&nbsp;hned zejtra nebude. Mám už&nbsp;vyhlídnutýho architekta, ňákej Ohmann, moc šikovnej chlapík…“</span></p>
          <p class="chunk" data-nb-ref-number="22" data-nb-words="16" data-nb-chars="110"><span class="idea" data-nb-ref-number="22" id="idea22" data-nb-words="16" data-nb-chars="110">Hlediště se&nbsp;stmívalo, Karas se&nbsp;odporoučel. Hlava mu&nbsp;šla kolem. Dostat moderní budovu s&nbsp;elektrickým osvětlením!</span></p>
          <p class="chunk" data-nb-ref-number="23" data-nb-words="68" data-nb-chars="387"><span class="idea" data-nb-ref-number="23" id="idea23" data-nb-words="68" data-nb-chars="387">Vklouzl do&nbsp;své lóže, kde seděla Helena. Naklonil se&nbsp;k&nbsp;ní&nbsp;a&nbsp;rychle, rozčileně jí&nbsp;pověděl, o&nbsp;čem právě mluvil s&nbsp;patronem. Všecek hořel nadšením a&nbsp;cítil přímo fyzickou potřebu sdělit se&nbsp;s&nbsp;někým o&nbsp;novinu tak znamenitou. Vysypal to&nbsp;překotně a&nbsp;radostně stiskl Helence ruku. Ale najednou mu&nbsp;bylo, jako by&nbsp;se&nbsp;octl v&nbsp;prázdnotě. Podíval se&nbsp;na&nbsp;Helenu. Viděl v&nbsp;šeru proti jevišti její krásný profil.</span></p>
          <p class="chunk" data-nb-ref-number="24" data-nb-words="5" data-nb-chars="24"><span class="idea" data-nb-ref-number="24" id="idea24" data-nb-words="5" data-nb-chars="24">Byl nehybný a&nbsp;bez zájmu.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_052.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>