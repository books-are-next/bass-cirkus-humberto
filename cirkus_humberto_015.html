<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I</title>
    <link rel="stylesheet" href="./style/style.min.css" media="screen" integrity="sha256-1cpg/RYkJEcZJuKsZ8cbs3M2r9kOplEXHcv5iqCbmLE=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Eduard Bass: Cirkus Humberto">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Cirkus Humberto">
    <meta property="og:title" content="Cirkus Humberto">
    <meta property="og:type" content="book">
    <meta property="og:book:author" content="Eduard Bass">
    <meta property="twitter:title" content="Eduard Bass: Cirkus Humberto">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./cirkus_humberto_014.html">
    <link rel="next" href="./cirkus_humberto_016.html">
    <meta name="nb-order" content="11">
    <link rel="self" href="cirkus_humberto_015.html">
    <meta name="nb-identifier" content="bass-cirkus-humberto-fd60c99">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2820" data-nb-chars="17893">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_014.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <section>
          <p class="chunk" data-nb-ref-number="2" data-nb-words="319" data-nb-chars="1999"><span class="idea" data-nb-ref-number="2" id="idea2" data-nb-words="319" data-nb-chars="1999"><em>Bylo to&nbsp;v&nbsp;jádře pořád stejné.</em> Především tu&nbsp;byl neznámý muž, kterého Karasové spatřili až&nbsp;někdy v&nbsp;zimě. Jmenoval se&nbsp;Gaudeamus. Bylo to&nbsp;podivné jméno, ale lidé v&nbsp;cirkusu neměli ani potuchy, že&nbsp;něco znamená. Spíš jim působilo potíže zapamatovat si&nbsp;slovo tak cizí; Malina, který ho&nbsp;znal nejdéle, říkal mu&nbsp;prostě Gajdámoš nebo Běhák. Pan Gaudeamus měl tenké čapí nohy a&nbsp;jeho povoláním bylo být nohama Cirkusu Humberto. O&nbsp;celé týdny dříve, než se&nbsp;cirkus dal na&nbsp;cesty, vyjížděl pan Gaudeamus s&nbsp;jedním pomocníkem v&nbsp;širokém landauru po&nbsp;trati, kterou mu&nbsp;ředitel Berwitz zhruba naznačil. Jeho úkolem bylo připravit cirkusu možnost existence. Na&nbsp;něm bylo, aby projednal s&nbsp;úřady všechna potřebná povolení, zajistil místo a&nbsp;rozvířil první reklamu. Pan Gaudeamus musel umět promluvit se&nbsp;starosty měst, s&nbsp;okresními hejtmany, s&nbsp;policejním ředitelem, s&nbsp;četnickým velitelstvím, s&nbsp;majiteli panství, s&nbsp;veliteli posádek, ale někdy také s&nbsp;ministerskými rady a&nbsp;ministry. Na&nbsp;jeho vystoupení, na&nbsp;jeho výmluvnosti, na&nbsp;pohotovosti důvodů a&nbsp;na&nbsp;schopnosti získat přímluvčí záležel hlavní úspěch, jak souvisle sestavit putování cirkusu, aby se&nbsp;nikde nemuselo čekat a&nbsp;aby se&nbsp;na&nbsp;každém místě vytěžilo co&nbsp;nejvíce úspěšných představení. Pan Gaudeamus musel odhadnout každé město, kolik asi je&nbsp;s&nbsp;to&nbsp;ze&nbsp;sebe vydat, aby Cirkus Humberto mohl co&nbsp;nejvíc přijmout. A&nbsp;pan Gaudeamus, když všecko projednal, musel navštívit i&nbsp;redakce novin a&nbsp;připravit s&nbsp;jejich pomocí náladu a&nbsp;pak zjednat roznášku a&nbsp;vylepení plakátů a&nbsp;někdy i&nbsp;dodávku krmiva pro všechnu zvěř cirkusu i&nbsp;menažérie. Bylo toho nesmírně mnoho, co&nbsp;prováděl sám na&nbsp;vlastní pěst, vzdálen podniku a&nbsp;přitom veden stálou starostí o&nbsp;něj. Jeho postavení bylo zvláštní; zajišťoval práci a&nbsp;blahobyt něčeho, co&nbsp;by&nbsp;téměř neuviděl, nebýt zimní stagiony hamburské. Ale ani to&nbsp;nebyla pro něho doba odpočinku, neboť i&nbsp;v&nbsp;zimě jezdil vlakem ohledávat a&nbsp;připravovat půdu na&nbsp;místech nejdůležitějších, zvláště k&nbsp;zájezdům do&nbsp;ciziny. Od&nbsp;jara do&nbsp;zimy jej s&nbsp;Cirkusem Humberto spojovaly jen pošta a&nbsp;telegraf.</span></p>
          <p class="chunk" data-nb-ref-number="3" data-nb-words="91" data-nb-chars="631"><span class="idea" data-nb-ref-number="3" id="idea3" data-nb-words="91" data-nb-chars="631">Pro tyto úkoly bylo třeba nejen mimořádných schopností, ale i&nbsp;skutečné pracovní vášnivosti. Vysoký, štíhlý pan Gaudeamus, s&nbsp;hezkým plnovousem, rozděleným uprostřed pěšinkou, s&nbsp;hladce přičísnutou patkou lesklých vlasů, s&nbsp;bystrým pohledem očí a&nbsp;stálým úsměvem na&nbsp;rtech, uměl si&nbsp;získávat lidi a&nbsp;měl i&nbsp;pracovní tempo. Ve&nbsp;výjimečných případech, kdy selhávalo všechno osobní kouzlo a&nbsp;všechna výmluvnost, sahával v&nbsp;náprsní tašce do&nbsp;zvláštní přihrádky, odkud vyňal navštívenku, kterou znalo jen málo lidí, navštívenku s&nbsp;krátkým textem: Rytmistr baron von Schӧnstein. Býval to&nbsp;poslední zázračný klíč, který vždycky otevřel vzdorující zámek.</span></p>
          <p class="chunk" data-nb-ref-number="4" data-nb-words="275" data-nb-chars="1798"><span class="idea" data-nb-ref-number="4" id="idea4" data-nb-words="275" data-nb-chars="1798">Navštívenka nebyla podvržená. Baron Max ze&nbsp;Schӧnsteinu sloužil u&nbsp;rakouských hulánů a&nbsp;měl zvláštní štěstí, že&nbsp;s&nbsp;ním od&nbsp;poručických let vymetali nejzapadlejší, nejopuštěnější garnizóny Haliče a&nbsp;Bukoviny. S&nbsp;ním, s&nbsp;krásným Maxem, který býval zvyklý oslňovat vídeňské promenády a&nbsp;pyšnit se&nbsp;na&nbsp;dopoledních projížďkách v&nbsp;Prátru. Postihla ho&nbsp;však jedna malá nehoda: byl při tom, když tenkrát „splašený arcivévoda“ skočil s&nbsp;koněm přes rakev nesenou na&nbsp;chudém venkovském pohřbu tam venku za&nbsp;Brigittenau. Jeho Veličenstvo se&nbsp;velmi rozezlilo, když mu&nbsp;pobočník podával zprávu o&nbsp;nemilé výtržnosti, která pobouřila obyvatelstvo. Hněv nejvyššího pána dopadl i&nbsp;na&nbsp;Maxe; byl okamžitě komandován do&nbsp;Stanislavova. A&nbsp;nyní se&nbsp;začala nejdivočejší část jeho života: šílené pitky, karban, bláznivé jízdy po&nbsp;kraji, marné intervence v&nbsp;hlavním městě, návraty s&nbsp;kocovinou, pletky se&nbsp;ženskými, pletky, které často hraničily na&nbsp;únos a&nbsp;na&nbsp;jiné delikty podle trestního zákoníku. Konduitní jeho listina byla po&nbsp;té&nbsp;stránce nevalná, ale voják baron Schӧnstein byl, to&nbsp;se&nbsp;nedalo upřít, a&nbsp;jezdec fenomenální; z&nbsp;dostihových závodů odjížděl vždy se&nbsp;šerpou vítěze. Po&nbsp;té&nbsp;stránce byl chloubou pluku, který se&nbsp;na&nbsp;něho mohl spoléhat. Tahle vlastnost a&nbsp;pak jakýsi opoziční duch v&nbsp;kavalérii, tiše bojující proti císařským rozhodnutím, zabezpečovaly krásnému Maxovi postup přes všechnu nepřízeň. Jiné však to&nbsp;bylo s&nbsp;jeho jměním. Podědil postupně několik miliónů zlatých stříbra, ale většina toho byla již předem upsána ve&nbsp;směnkách smečce haličských upírů, kteří umožňovali panu baronu jeho nezřízené kavalírství. Byly to&nbsp;věci, o&nbsp;kterých se&nbsp;vyprávěly celé legendy; jedna z&nbsp;nich se&nbsp;týkala i&nbsp;Cirkusu Humberto, jejž si&nbsp;nadporučík baron Schӧnstein objednal ze&nbsp;Lvova k&nbsp;zvláštnímu zájezdu do&nbsp;Kolomyje a&nbsp;tam jej čtyři dny se&nbsp;vším všudy napájel a&nbsp;hostil.</span></p>
          <p class="chunk" data-nb-ref-number="5" data-nb-words="152" data-nb-chars="1003"><span class="idea" data-nb-ref-number="5" id="idea5" data-nb-words="152" data-nb-chars="1003">Pak přišla ta&nbsp;nehoda v&nbsp;Mezӧhegyesii při skoku na&nbsp;irské lavici padl pod ním hřebec Kolibri a&nbsp;zlomil si&nbsp;páteř a&nbsp;Schönstein byl potlučen tak, že&nbsp;ho&nbsp;osm neděl flastrovali a&nbsp;sádrovali ve&nbsp;špitále. Když vylezl, byl poloinvalida, který se&nbsp;již nemohl posadit na&nbsp;dostihového koně. Přeložili ho&nbsp;ke&nbsp;kancelářské službě, což pociťoval jako nesmazatelné ponížení. Přišlo na&nbsp;něho několik let hořkosti. Rodinné jmění se&nbsp;smrsklo vniveč, jezdecká sláva zmizela, zbyla jen služba při nákupu remont, futráže a&nbsp;výstroje. Ve&nbsp;ztrpklém baronu se&nbsp;ponenáhlu začaly probouzet talenty, kterými si&nbsp;jeho dědeček získal baronát. Okolo jeho nákupů se&nbsp;všelicos pošeptávalo, ale rytmistr baron Schӧnstein zůstal oním krásným Maxem, jemuž se&nbsp;pro zářivý, neodolatelný úsměv ve&nbsp;společnosti všechno promíjelo. Jen on&nbsp;sám byl pod svůdným zevnějškem krutě nespokojen; co&nbsp;dělal, neodpovídalo ani jeho ctižádosti, ani jeho neklidné krvi; a&nbsp;mimoto cítil, že&nbsp;nevybředne-li brzo z&nbsp;peněžních machinací, které načal, skončí svou kariéru velmi ostudně.</span></p>
          <p class="chunk" data-nb-ref-number="6" data-nb-words="138" data-nb-chars="876"><span class="idea" data-nb-ref-number="6" id="idea6" data-nb-words="138" data-nb-chars="876">Tou dobou přijel za&nbsp;ním mladý Berwitz. Šel si&nbsp;za&nbsp;osvědčeným mecenášem, poptat se, nemohl-li by&nbsp;zase uspořádat zvláštní představení pro posádku, a&nbsp;našel šlechtice důstojníka před úplným krachem. Poseděli spolu ovšem po&nbsp;pansku při několika lahvích vína, ale Berwitz prohlédl zkušeným okem novou situaci a&nbsp;neváhal nabídnouti panu rytmistru východisko z&nbsp;ní. A&nbsp;baron Schӧnstein, cítě, že&nbsp;se&nbsp;už&nbsp;nad ním vlny zcela zavírají, přijal. Za&nbsp;pár týdnů se&nbsp;posadil do&nbsp;účetnického vozu Cirkusu Humberto a&nbsp;za&nbsp;rok jel v&nbsp;landauru do&nbsp;světa jako pan Gaudeamus, Gajdámoš, Běhák. Udivoval svět dokonalostí způsobů i&nbsp;světáckou zkušeností, a&nbsp;všichni, kteří s&nbsp;ním měli co&nbsp;jednat, cítili, že&nbsp;roztomilý pan Gaudeamus jest obklopen tajemstvím. Tím lépe však se&nbsp;dařilo věcem, které prosazoval, tím lépe se&nbsp;vedlo Cirkusu Humberto. Petr Berwitz si&nbsp;mnul ruce, že&nbsp;zas jednou správně rozpoznal vhodného člověka.</span></p>
          <p class="chunk" data-nb-ref-number="7" data-nb-words="594" data-nb-chars="3763"><span class="idea" data-nb-ref-number="7" id="idea7" data-nb-words="594" data-nb-chars="3763">Záhadný pan Gaudeamus byl tedy první etapa v&nbsp;putování Cirkusu Humberto. Druhou měl na&nbsp;starosti Karel Kerholec. První přijížděl na&nbsp;místo, které jim Gaudeamus vyjednal, a&nbsp;jako placmistr zkušeným okem rozhodl, na&nbsp;kterou stranu bude vchod cirkusu, kde bude jeho zákulisí, a&nbsp;už&nbsp;šňůrou s&nbsp;kolíky rýsoval do&nbsp;půdy ústřední kruh manéže, pak obvod hlavního stanu, pak půdorys předního stanu čtvercového a&nbsp;zadní kryté chodby k&nbsp;stájím a&nbsp;zvěřincům. Zatím už&nbsp;dojížděly první pracovní a&nbsp;zásobní vozy, party dělníků vyskakovaly a&nbsp;každá rovnou se&nbsp;chápala své speciální práce. Čtyři muži z&nbsp;Kerholcova vozu nastupovali s&nbsp;kladivy a&nbsp;železnými kolíky. Původně každý z&nbsp;nich zatloukal jeden kolík, ale Kerholec přišel na&nbsp;to, že&nbsp;práce postupuje rychleji a&nbsp;kolíky mohou být větší a&nbsp;bezpečnější, když všichni čtyři zatloukají vždy jeden kolík. Těmto lidem, kteří vesměs přišli z&nbsp;vesnice, měnil se&nbsp;hrubý nádenický úkol ve&nbsp;veselý rytmus mlatců. Starý Malina udeřil první a&nbsp;po&nbsp;něm sletěla na&nbsp;plochou hlavici „kotvy“ tři kladiva druhých; ramtadata, ramtadata dopadaly údery ve&nbsp;čtyřčtvrtečním taktu a&nbsp;železo jelo do&nbsp;země jako do&nbsp;másla. A&nbsp;hop, skočilo se&nbsp;o&nbsp;pár metrů dále k&nbsp;druhému kolíku, který již ležel připraven na&nbsp;svém místě, a&nbsp;znovu se&nbsp;rozvířil vzduchem čtvermonohý tanec kladiv. Tak obešli rychlým tempem největší vnější obvod svého díla a&nbsp;pokročili o&nbsp;pár metrů blíž ke&nbsp;středu, kde začali zatloukat runtovky, svislé tyče nesoucí příští plachtovou boční stěnu. Jiná parta zatím vyhloubila dolík pro patu mastu. To&nbsp;byl ústřední stěžeň, nesoucí celou vrchní konstrukci. V&nbsp;tehdejších cirkusech byl jen jeden a&nbsp;zvedal se&nbsp;uprostřed manéže. Po&nbsp;letech se&nbsp;přišlo na&nbsp;to, že&nbsp;jej není třeba zapouštět do&nbsp;jámy, že&nbsp;jej lze zvednout na&nbsp;ploché zemi a&nbsp;čtyřmi lany udržet v&nbsp;bezpečné rovnováze. A&nbsp;ještě později byla vynalezena konstrukce dvou šikmých mastů s&nbsp;příčným břevnem, které na&nbsp;háku drželo celý stan a&nbsp;dole ponechalo manéž volnou. Když mast ležel na&nbsp;zemi připraven k&nbsp;vztyčení, nadešla nejodpovědnější práce Kerholcova, kterou nikdy nikomu nepřepustil: upevnit na&nbsp;horní konec kladkostroje. Bylo to&nbsp;pár uzlů, na&nbsp;nichž závisely životy všech lidí ve&nbsp;stanu. Pak bylo možno mast zvednout a&nbsp;prvními čtyřmi ségly, pevnými lany, jej křížově připnout, zakotvit na&nbsp;čtyři protilehlé kolíky v&nbsp;zemi. Jiná parta rychle rozvíjela po&nbsp;zemi hvězdicovitou síť lan, na&nbsp;jedné straně přivázaných k&nbsp;železným kolíkům, na&nbsp;druhé se&nbsp;sbíhajících u&nbsp;stěžně; a&nbsp;všichni se&nbsp;pak vrhli na&nbsp;široké plachtové pláty, které se&nbsp;rozvalily po&nbsp;zemi a&nbsp;přivazovaly k&nbsp;séglům. A&nbsp;pak placmistr Kerholec vytáhl píšťalku, spojené ruce se&nbsp;zachytily provazců kladkostroje a&nbsp;krátká hvízdnutí udávala rytmus, jímž se&nbsp;šapitó začalo zvedat od&nbsp;země jako obrovská šedivá houba. Bylo pak ještě nutno upevnit boční plachty na&nbsp;runtovky a&nbsp;propadající se, proborcené dílce stropů vzepřít šikmými břevny šturmovek, ale to&nbsp;už&nbsp;popojížděly vozy s&nbsp;vnitřním zařízením a&nbsp;vyklápěly obloukovité gradiny, stupňovitá sedadla, jež šla v&nbsp;přesném pořádku číslo za&nbsp;číslem do&nbsp;stanu a&nbsp;rychle se&nbsp;spojovala v&nbsp;kruhový amfiteátr. Ještě nebyly gradiny smontovány a&nbsp;ještě se&nbsp;kulatá pista uprostřed nezaplnila pilinami nebo pískem z&nbsp;nesčetných pytlů, a&nbsp;už&nbsp;se&nbsp;vzadu pod Kerholcovým komandem táhla plátěná galerie s&nbsp;dlouhými žlaby, do&nbsp;níž mohli uvádět koně a&nbsp;stavět je&nbsp;v&nbsp;témž pořádku, na&nbsp;nějž byla zvířata uvyklá. A&nbsp;vozy s&nbsp;klecemi zajížděly do&nbsp;sousedství, některé také pod plachtovou střechu, některé na&nbsp;volno, a&nbsp;za&nbsp;nimi vlastní maringotky, především velký ředitelský vůz a&nbsp;pak ostatní, jedny dokonalé obývací vozy, jedny jen starodávné domečky naložené prostě na&nbsp;valníky. Za&nbsp;příznivých okolností, nebylo-li překážek a&nbsp;bylo-li všechno mužstvo zapracováno, dokázal Kerholec postavit a&nbsp;upravit šapitó i&nbsp;s&nbsp;vedlejšími stanovými přístavky za&nbsp;půltřetí hodiny; to&nbsp;ovšem musel zabrat a&nbsp;nasadit kdekdo.</span></p>
          <p class="chunk" data-nb-ref-number="8" data-nb-words="94" data-nb-chars="591"><span class="idea" data-nb-ref-number="8" id="idea8" data-nb-words="94" data-nb-chars="591">Pomaleji šlo to&nbsp;ve&nbsp;větších městech, kde Berwitz s&nbsp;oblibou nastupoval v&nbsp;parádní kavalkádě. Tu&nbsp;mohla jít na&nbsp;stavbu jen část pracovních sil, kdežto druzí zůstali ještě u&nbsp;zvířat. Někde na&nbsp;okraji předměstí se&nbsp;kavalkáda zformovala, mužové i&nbsp;ženy se&nbsp;oblékli do&nbsp;nejbarevnějších kostýmů a&nbsp;pak vjížděli do&nbsp;města za&nbsp;zvuků trub a&nbsp;s&nbsp;maršem vlastní kapely, většinou sedíce na&nbsp;lesknoucích se&nbsp;koních, se&nbsp;šelmami vezenými v&nbsp;předváděcích klecích, se&nbsp;všelikou zvěří, která byla vedena v&nbsp;průvodu, a&nbsp;s&nbsp;obrovským Bingem, jehož monumentální zjev tvořil vrchol této řinčivé, strakaté a&nbsp;vším světem milované reklamy.</span></p>
          <p class="chunk" data-nb-ref-number="9" data-nb-words="128" data-nb-chars="851"><span class="idea" data-nb-ref-number="9" id="idea9" data-nb-words="128" data-nb-chars="851">Cesta městem byla vedena hodně klikatě, aby přivábila co&nbsp;nejvíce diváků. A&nbsp;sotva průvod dospěl k&nbsp;stanům, první sklouzla s&nbsp;hnědé klisny Admiry tlustá paní Hammerschmidtová, a&nbsp;pozvednouc širokou vlečku své jezdecké sukně, nemajíc kdy, aby sňala rokokový klobouček, nedbajíc toho, že&nbsp;pot se&nbsp;jí&nbsp;v&nbsp;letním vedru řine a&nbsp;prodírá množstvím rýžové moučky na&nbsp;tvářích, hnala se&nbsp;k&nbsp;svému pokladničnímu vozu, už&nbsp;aby otevřela okénko předprodeje a&nbsp;vyklopila tabule s&nbsp;cenami lístků. Neboť její výsostnou povinností bylo ihned podchytit zájem a&nbsp;prodávat, prodávat, prodávat – kromě jednoho jediného případu: kdyby některého dne první k&nbsp;okénku přišla stará ženská, měla paní Hammerschmidtová přísně nařízeno neprodat jí&nbsp;lístek, ať&nbsp;s&nbsp;výmluvou jakoukoli. A&nbsp;paní Hammerschmidtová více než sám Berwitz věřila, že&nbsp;by&nbsp;takovou neopatrností přivodila toho dne nedozírné neštěstí.</span></p>
          <p class="chunk" data-nb-ref-number="10" data-nb-words="97" data-nb-chars="638"><span class="idea" data-nb-ref-number="10" id="idea10" data-nb-words="97" data-nb-chars="638">Ostatní všichni, sotva se&nbsp;sebe shodili kostýmy, spěchali do&nbsp;stanů, většinou ke&nbsp;zvířatům. Zvláště Gambier měl přirozenou starost, aby se&nbsp;jeho divocí svěřenci včas uklidnili. Ačkoli si&nbsp;zvířata navykla na&nbsp;nepříjemnosti cestování, stávalo se&nbsp;přece, že&nbsp;některá šelma znervózněla hlukem či&nbsp;nenadálým otřesem, a&nbsp;bylo velmi potřebí, aby na&nbsp;konečném místě spatřila již navyklý pořádek a&nbsp;zaslechla utišující laskavé brumlání svého obra krotitele. Poměrně nejspokojenější byli na&nbsp;cestě jezdečtí koně, protože jim poskytovala příjemný pohyb v&nbsp;krátkém klusu. A&nbsp;věděli již, že&nbsp;na&nbsp;cestách dostanou k&nbsp;svým dávkám ovsa a&nbsp;sena i&nbsp;trochu bobů a&nbsp;solené mrkve.</span></p>
          <p class="chunk" data-nb-ref-number="11" data-nb-words="313" data-nb-chars="1995"><span class="idea" data-nb-ref-number="11" id="idea11" data-nb-words="313" data-nb-chars="1995">Artisté, kteří nepracovali se&nbsp;zvířaty, tíhli rovnou do&nbsp;šapitó. Především ovšem oba mužové z&nbsp;Trio Barengos, lidských létavic, hrazdoví akrobaté. Tehdy se&nbsp;v&nbsp;Evropě ještě nezajišťovali ochrannou sítí, a&nbsp;krásná, elegantní produkce vysoko u&nbsp;stropu byla denní hra se&nbsp;smrtí. Frasquito Barengo byl plecitý Španěl od&nbsp;Córdoby, s&nbsp;tvářemi a&nbsp;bradou modrými po&nbsp;vyholení, jeho manželka Concha byla oslňující černobrvá krasavice, kterou Frasquito stále střežil němým, zamyšleným pohledem. Bylo-li někdy třeba rozšířit program, dovedl Frasquito Barengo zapreludovat na&nbsp;své kytaře několik akordů, až&nbsp;mu&nbsp;vyplynul rytmus některé lidové alegrie, garrotinu nebo folie, k&nbsp;níž pak Concha s&nbsp;ostře vrčícími kastanětami v&nbsp;dlaních, se&nbsp;žlutým mantónem přes rudé bolero, s&nbsp;peinetou ve&nbsp;vlasech zavířila v&nbsp;tanci, prohýbajíc se&nbsp;jako mladá šelma. A&nbsp;Frasquito stál za&nbsp;ní&nbsp;pod svým sombrerem nehybný a&nbsp;zmrtvělý jako vyřezávaná socha. Jejich partnerem na&nbsp;hrazdě byl štíhlý Marseillan Héctor Laribeau, velký vychloubač v&nbsp;životě, ale nahoře na&nbsp;trapézu chladný a&nbsp;soustředěný, s&nbsp;citem pro setinu vteřiny. „Vanidoso, mas prudente,“ domýšlivý, ale opatrný, říkával o&nbsp;něm s&nbsp;uznáním Frasquito a&nbsp;zvlášť chválil jeho pevnou, suchou ruku s&nbsp;bezpečným hmatem. Jindy řekl, probouzeje se&nbsp;z&nbsp;mlčelivých dum, které vešly ve&nbsp;španělskou povahu s&nbsp;maurskou krví: „Héctor má&nbsp;cit pro linii.“ A&nbsp;to&nbsp;bylo asi to&nbsp;nejvyšší, co&nbsp;dovedl k&nbsp;jeho chvále říci, neboť v&nbsp;očích Barengových byla všechna vznešenost královského umění hrazdy založena na&nbsp;kráse linií. Říkával také, že&nbsp;je&nbsp;to&nbsp;jediný případ, kdy člověk dokáže sám ze&nbsp;sebe stvořit vrchol umělé krásy, arabesku. Ti&nbsp;dva se&nbsp;tedy první objevovali ve&nbsp;výšinách stanového stožáru, aby opatrně ohledali všechny nosníky trapézu, každé břevno, každý hák, každý kruh, každý kus lana a&nbsp;každý uzel na&nbsp;něm, aby nic nikde nevázlo a&nbsp;nic nebylo zpuchřelé nebo prodřené. Laribeau si&nbsp;leckdys chtěl tu&nbsp;cestu vzhůru uspořit, ale Barengo nedal. „U oltáře a&nbsp;na&nbsp;hrazdě má&nbsp;čert vždy co&nbsp;dělat,“ říkal šplhaje se&nbsp;prvý po&nbsp;provazovém žebříku.</span></p>
          <p class="chunk" data-nb-ref-number="12" data-nb-words="618" data-nb-chars="3747"><span class="idea" data-nb-ref-number="12" id="idea12" data-nb-words="618" data-nb-chars="3747">Manéž však vábila i&nbsp;ty, kteří nesázeli život v&nbsp;sázku nad hlavami diváků. V&nbsp;cirkuse každý nějak nesl svou kůži na&nbsp;trh, a&nbsp;nehrál-li o&nbsp;život, hrál aspoň o&nbsp;zdraví svých údů a&nbsp;o&nbsp;úspěch. Všechno mohlo být ohroženo nějakým opominutím, a&nbsp;proto každý se&nbsp;staral, má-li nářadí připraveno a&nbsp;v&nbsp;pořádku. I&nbsp;když vybývalo málo času, snažili se&nbsp;dostat se&nbsp;ke&nbsp;zkoušce aspoň hlavních triků, aby se&nbsp;ujistili, že&nbsp;také jejich svalstvo účinkuje s&nbsp;plnou přesností. Pan Albert, starší z&nbsp;obou bratranců Gevaertsových, kteří vystupovali jako Duo Bellini s&nbsp;přízemní akrobatikou – to&nbsp;byli ti&nbsp;dva páni, kteří první den uchvátili Vaška Karase na&nbsp;záhumní manéži –, hrál v&nbsp;reprízách hloupého augusta. I&nbsp;on&nbsp;vběhl do&nbsp;manéže a&nbsp;zahlaholil v&nbsp;ní&nbsp;a&nbsp;zajódloval, aby se&nbsp;přesvědčil, že&nbsp;rezonance jejich šapitó je&nbsp;v&nbsp;Mannheimu zrovna taková jako v&nbsp;Duisburgu. Dokonce i&nbsp;pan Selnicki prošel důstojně novostánkem, aby vlastní rukou uložil na&nbsp;správné místo láhev s&nbsp;rumem a&nbsp;zamezil tak poruchy, které by&nbsp;v&nbsp;jeho mysli nastaly, kdyby nebylo včas po&nbsp;ruce posilnění. Jediný z&nbsp;vedoucích lidí, kteří do&nbsp;stanu nevkročili, byl Frans Steenhouwer. Tento Holanďan, který zběhl ze&nbsp;studií, aby se&nbsp;mohl oddat životu v&nbsp;divočině, aby mohl střílet tygry a&nbsp;pobíjet hady a&nbsp;protloukat se&nbsp;pralesy, šel k&nbsp;cirkusu, že&nbsp;tam najde aspoň kus té&nbsp;velké romantiky, o&nbsp;které jeho středoškolská fantazie bájila. Když poprvé vcházel do&nbsp;šapitó a&nbsp;do&nbsp;zvěřince, přepadlo ho&nbsp;přímo horečné rozechvění. Zdálo se&nbsp;mu, že&nbsp;všechna zvěř džunglí z&nbsp;Jávy, Bornea a&nbsp;Sumatry ho&nbsp;obklopuje svými zástupci a&nbsp;že&nbsp;on, Mijnheer Steenhouwer, vstupuje před ni&nbsp;jako nepřemožitelný lovec a&nbsp;slavný lapač a&nbsp;pobíječ šelem. Bohužel se&nbsp;ukázalo, že&nbsp;zvěř Cirkusu Humberto má&nbsp;pramálo úcty právě před tímto plavovlasým a&nbsp;obrýleným pánem džungle. Když vstoupil do&nbsp;konírny a&nbsp;otáčel se&nbsp;mezi dveřmi, Hamiltonův osel, který stál proti dveřím a&nbsp;ve&nbsp;stáji byl z&nbsp;míry dobrák, vyhodil zadkem, nabral Steenhouwera kopyty pod lopatky a&nbsp;přímo ho&nbsp;vyrazil ze&nbsp;dveří. Bylo to&nbsp;řádné kopnutí, které bolelo, bolestnější však byl trapný pocit ponížení, když direktorčin bratránek vyletěl ze&nbsp;stáje a&nbsp;za&nbsp;halasného smíchu všech kočí se&nbsp;rozplácl všemi čtyřmi na&nbsp;zemi. Při příští návštěvě mu&nbsp;slon Bingo sežral krásný florentinský klobouk se&nbsp;zelenou mašlí. Potom po&nbsp;něm drápla lvice Korina, a&nbsp;ačkoli uskočil, roztrhla mu&nbsp;šestibarevnou vestu, kterou vlastníma rukama uháčkovala jeho matinka. Pak ho&nbsp;jeden z&nbsp;papoušků klofl do&nbsp;ruky, až&nbsp;krvácel. A&nbsp;za&nbsp;týden poté, když se&nbsp;ochomýtal kolem opičí klece, popadl opičák Bobeš jeho pečlivě vázanou bílou kravatu a&nbsp;rval ji&nbsp;do&nbsp;klece s&nbsp;takovou silou a&nbsp;křikem, že&nbsp;pan Steenhouwer byl přesvědčen, že&nbsp;ho&nbsp;Bobeš uškrtí. Bylo zřejmo, že&nbsp;divoká zvěř je&nbsp;proti pánu džungle ve&nbsp;vzpouře a&nbsp;má&nbsp;na&nbsp;něho spadeno. Ale když jednou v&nbsp;Hamburku se&nbsp;celý cirkus sběhl do&nbsp;boudy pro zoufalý křik, který se&nbsp;odtamtud rozléhal, a&nbsp;když tam spatřili pana účetního zoufale utíkat před rohy kozla Modrovousa, bylo o&nbsp;zápase Steenhouwer versus menažérie rozhodnuto a&nbsp;Mijnheer již do&nbsp;cirkusu ani do&nbsp;zvěřince nebo stájí nešel. Zahloubal se&nbsp;ve&nbsp;svém voze do&nbsp;účtů a&nbsp;cifer, začal vypočítávat všeliké statistiky, kolik vlaků ovsa zkrmí Cirkus Humberto za&nbsp;deset let, jakou část rovníku objede na&nbsp;jednom turné, kolik maringotek by&nbsp;muselo vjet na&nbsp;váhu, aby vyvážilo slona Bingo, kolik krychlových metrů vzduchu obsahuje šapitó a&nbsp;jaké město by&nbsp;vytvořili všichni lidé, kteří během roku zhlédnou Cirkus Humberto. Byly z&nbsp;toho podivuhodné tabule a&nbsp;obrazy na&nbsp;stěnách vozu, které Petr Berwitz prohlížel s&nbsp;velkým zájmem a&nbsp;uznáním. Když však začal Frans Steenhouwer vypočítávat, kolik by&nbsp;cirkus ušetřil, kdyby místo tří kilogramů ovsa dával lipicánům denně jen dvaapůl, prohlásil Petr Berwitz, že&nbsp;bratránek Frans je&nbsp;matematický idiot a&nbsp;aby mu&nbsp;nechodil se&nbsp;svými úspornými objevy do&nbsp;cesty, drží-li Petr v&nbsp;ruce bič.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_016.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-vfjOb68TYKwydbA6VoqNahs+Oae7h/iRCJb/5YZHc8w="></script>
  </body>
</html>