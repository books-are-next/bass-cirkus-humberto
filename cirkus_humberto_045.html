<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XIV">
    <meta name="apple-mobile-web-app-capable" content="yes">
    <title>XIV</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_044.html">
    <link rel="next" href="./cirkus_humberto_046.html">
    <meta name="nb-order" content="41">
    <link rel="self" href="cirkus_humberto_045.html">
    <meta name="nb-identifier" content="bass-cirkus-humberto-0e46f06">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2116" data-nb-chars="12489">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_044.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XIV</span></h1>
        <section>
          <p class="chunk" data-nb-ref-number="2" data-nb-words="132" data-nb-chars="764"><span class="idea" data-nb-ref-number="2" id="idea2" data-nb-words="132" data-nb-chars="764">Karasovo Vašek z&nbsp;Horní Sněžné je&nbsp;tedy velkým pánem, je&nbsp;direktor. Ale sám se&nbsp;tomu jen trpce pošklebuje, když mu&nbsp;Kerholec tiskne blahopřejně ruku a&nbsp;když vzpomíná, že&nbsp;mu&nbsp;to&nbsp;prorokoval. Jakápak sláva s&nbsp;direktorstvím, když je&nbsp;to&nbsp;vlastně jen pro likvidaci. Nicméně v&nbsp;Kerholcovi hrají ještě staré žilky, a&nbsp;míní tedy, že&nbsp;by&nbsp;se&nbsp;to&nbsp;mělo přece jen zapít. Vaškovi se&nbsp;nechce, ale nakonec se&nbsp;shodnou na&nbsp;půl cestě: po&nbsp;představení půjdou do&nbsp;tátova vozu, uvaří si&nbsp;punč a&nbsp;vzkážou pro seržána Vosátku. I&nbsp;sedí pak ti&nbsp;tři staří cirkusoví mroži se&nbsp;svým dorostlým tuleněm zase jednou pohromadě na&nbsp;čtyřech kolech, v&nbsp;železných kamínkách to&nbsp;důvěrně praská, ze&nbsp;sklenic se&nbsp;kouří a&nbsp;v&nbsp;tom dýmu jim vyvstává uplynulý život, život zaplněný prací a&nbsp;dřením, a&nbsp;přece krásný, pestrý, měnivý a&nbsp;veselý.</span></p>
          <p class="chunk" data-nb-ref-number="3" data-nb-words="73" data-nb-chars="470"><span class="idea" data-nb-ref-number="3" id="idea3" data-nb-words="73" data-nb-chars="470">„A votre santé, lorde Tondo,“ přiťukává Vosátka tátovi Karasovi, „vychoval jsi řádného následníka trůnu. Ale dalo nám to&nbsp;práci, než jsme Vaši Excelenci odtáhli od&nbsp;necek s&nbsp;maltou. Pamatujete se, caballeros, jak ctihodný Duc of&nbsp;Cihla šedivěl starostí, aby neposkvrnil svůj čistý zednický štít mezaliancí s&nbsp;takovou poběhlicí, jako je&nbsp;cirkus? A&nbsp;nakonec to&nbsp;s&nbsp;ní&nbsp;ve&nbsp;vší spokojenosti vydržel déle než sám seržán Vosátka Ferenc, který svou zářivou kariéru skončil jako putykář.“</span></p>
          <p class="chunk" data-nb-ref-number="4" data-nb-words="26" data-nb-chars="152"><span class="idea" data-nb-ref-number="4" id="idea4" data-nb-words="26" data-nb-chars="152">„Což o&nbsp;to,“ přikyvoval si&nbsp;Karas otec, „všecko to&nbsp;bylo hezké, opravdu, až&nbsp;na&nbsp;ten konec, jako trosečníci jsme sem přišli a&nbsp;jako trosečníci zase odejdeme.“</span></p>
          <p class="chunk" data-nb-ref-number="5" data-nb-words="12" data-nb-chars="78"><span class="idea" data-nb-ref-number="5" id="idea5" data-nb-words="12" data-nb-chars="78">„Až na&nbsp;nějaký ten pytlík prašulí, jež Vuestra Alteza ráčí patrně přechovávat.“</span></p>
          <p class="chunk" data-nb-ref-number="6" data-nb-words="57" data-nb-chars="334"><span class="idea" data-nb-ref-number="6" id="idea6" data-nb-words="57" data-nb-chars="334">„Však už&nbsp;vidím, jak ho&nbsp;bude zapotřebí, aby se&nbsp;tuhle Vašek mohl něčeho ujmout. Setzatracený Berwitz, kdyby ho&nbsp;to&nbsp;tak nebylo poznamenalo, to&nbsp;bych mu&nbsp;pěkně vynadal, že&nbsp;to&nbsp;všecko takhle zvrtačil. Jak k&nbsp;tomu Vašek přijde, aby tím vším, co&nbsp;umí, pořád jenom zachraňoval, co&nbsp;on&nbsp;prohrál? A&nbsp;aby začínal direktorovat, až&nbsp;když už&nbsp;to&nbsp;zkrachovalo?“</span></p>
          <p class="chunk" data-nb-ref-number="7" data-nb-words="139" data-nb-chars="742"><span class="idea" data-nb-ref-number="7" id="idea7" data-nb-words="139" data-nb-chars="742">„Ne, táto,“ vmísil se&nbsp;Vašek, „takhle o&nbsp;tom nemluv. Berwitzovi nelze dávat všechnu vinu. Měl svůj program, věřil mu&nbsp;a&nbsp;šel za&nbsp;ním a&nbsp;byla to&nbsp;víc hra osudu, že&nbsp;se&nbsp;to&nbsp;všecko zamotalo naopak. A&nbsp;co&nbsp;se&nbsp;mne týče, nezapírám, že&nbsp;to&nbsp;není žádná radost, co&nbsp;jsem prodělával a&nbsp;co&nbsp;na&nbsp;mne ještě čeká. Ale kdo to&nbsp;měl vzít na&nbsp;sebe? To&nbsp;je&nbsp;přece docela prostá povinnost: mohu to&nbsp;udělat, a&nbsp;tedy musím to&nbsp;dělat, protože jinak by&nbsp;bylo mnohem hůř. Je-li bitva, voják bojuje a&nbsp;nechodí s&nbsp;bolavou hlavou, že&nbsp;by&nbsp;vlastně měl být generálem. Koneckonců to&nbsp;všechno není bez ceny, ještě se&nbsp;pořád učím. Není to&nbsp;nic jiného, než co&nbsp;jsem prodělával jako kluk. Tehdy mě&nbsp;valchoval Achmed Roméo a&nbsp;teď mě&nbsp;valchuje osud. Ale taky to&nbsp;člověk, hernajs, vydrží a&nbsp;pak teprve přijde náš čas.“</span></p>
          <p class="chunk" data-nb-ref-number="8" data-nb-words="88" data-nb-chars="524"><span class="idea" data-nb-ref-number="8" id="idea8" data-nb-words="88" data-nb-chars="524">Rozhovořili se&nbsp;o&nbsp;Berwitzovi a&nbsp;celkem dali za&nbsp;pravdu Vaškovi. Berwitz byl zarputilý tvrdohlavec, ale proč mu&nbsp;vytýkat, že&nbsp;to&nbsp;tím jednou prohrál, když právě tím celý život vyhrával. A&nbsp;v&nbsp;tuto chvíli nebyl už&nbsp;pro ně&nbsp;pánem a&nbsp;patronem, v&nbsp;tuto chvíli to&nbsp;byl kolega postižený úrazem, jaký mohl potrefiti kteréhokoli z&nbsp;nich. Věčná a&nbsp;hluboce zakořeněná solidarita lidí riskujících život se&nbsp;ozývala z&nbsp;jejich úvah. Padl vedoucí kamarád; bylo třeba, aby jiný přešel ihned na&nbsp;jeho místo a&nbsp;všichni aby se&nbsp;napjali a&nbsp;nahradili ztracenou sílu.</span></p>
          <p class="chunk" data-nb-ref-number="9" data-nb-words="110" data-nb-chars="665"><span class="idea" data-nb-ref-number="9" id="idea9" data-nb-words="110" data-nb-chars="665">Petr Berwitz byl opravdu pro ně&nbsp;ztracen. Šest neděl zůstal ležet v&nbsp;nemocnici, a&nbsp;když doktoři prohlásili, že&nbsp;jeho stav se&nbsp;už&nbsp;zlepšil a&nbsp;že&nbsp;si&nbsp;ho&nbsp;rodina může vzít, odvezli bělovlasého starce s&nbsp;hlavou nachýlenou k&nbsp;pravé straně těla, která zůstala trvale ochromena. Berwitz mohl mluvit, ale s&nbsp;velkými potížemi, a&nbsp;proto raději mlčel. Jeho mdlý, unavený pohled však tiše sledoval, co&nbsp;se&nbsp;kolem děje, jeho mozek myslil a&nbsp;jeho levá ruka dávala malá znamení, souhlasí-li nebo nesouhlasí. Kerholec sehnal v&nbsp;městě pojízdnou lenošku, která se&nbsp;stala trvalým útulkem nemocného. Když ho&nbsp;do&nbsp;ní&nbsp;poprvé uložili, zakýval rukou, že&nbsp;je&nbsp;spokojen, a&nbsp;pak s&nbsp;námahou vyslovil své jediné přání:</span></p>
          <p class="chunk" data-nb-ref-number="10" data-nb-words="2" data-nb-chars="13"><span class="idea" data-nb-ref-number="10" id="idea10" data-nb-words="2" data-nb-chars="13">„Do cirkusu!“</span></p>
          <p class="chunk" data-nb-ref-number="11" data-nb-words="218" data-nb-chars="1370"><span class="idea" data-nb-ref-number="11" id="idea11" data-nb-words="218" data-nb-chars="1370">Ani jako lazar se&nbsp;nechtěl rozloučiti s&nbsp;tím, v&nbsp;čem vyrostl, co&nbsp;vytvářel, co&nbsp;bylo jeho chloubou a&nbsp;radostí po&nbsp;celý život. Chápali ho&nbsp;a&nbsp;paní Anežka bez dlouhého rozmýšlení prohlásila, že&nbsp;tentokrát se&nbsp;nepřestěhuje do&nbsp;najatého bytu, nýbrž že&nbsp;přezimuje s&nbsp;Berwitzem v&nbsp;maringotce, aby mohl být stále v&nbsp;podniku. Karas otec odstranil u&nbsp;jejich vozu schůdky a&nbsp;místo nich připevnil táhlou líhu, aby bylo možno se&nbsp;židlí vjíždět a&nbsp;vyjíždět. Opatrování nemocného převzal Malina. Nemluvný stařec našel opět řeč, když uzřel tehdy před nemocnicí toho, jejž divným nutkáním pudu začal ve&nbsp;chvíli neštěstí hledat. Usadil se&nbsp;rovnou u&nbsp;jeho lože a&nbsp;nehnul se&nbsp;od&nbsp;něho na&nbsp;krok, mluvě na&nbsp;něho broukavými dobráckými a&nbsp;mazlivými větami, jako by&nbsp;starý principál byl opět maličkým batolivým Petříčkem, jejž Malina kdysi před zraky děda Humberta kolébal jako drsně srdečná chůva. Ochromený patron ležel nehybně, s&nbsp;očima přivřenýma, ale blaženě jako útěšné pohádce naslouchal tomu stařeckému žvatlání o&nbsp;lidech a&nbsp;zvířatech, o&nbsp;koních a&nbsp;šelmách, o&nbsp;běháku Gajdámošovi a&nbsp;o&nbsp;domptéru Gambrierovi, o&nbsp;panu hraběti ďAscensons a&nbsp;grófovi Pallachichovi a&nbsp;jak Miss Satanella přivedla první lipicány, o&nbsp;slavné jízdě Ruskem, a&nbsp;jak koupili slona Bingo v&nbsp;Teheráně. Tichá záře spokojenosti se&nbsp;snesla na&nbsp;obličej spícího, a&nbsp;když se&nbsp;Malina odmlčel, levá ruka Berwitzova vyhledala jeho kostnatou pravici, aby ji&nbsp;vděčně pohladila.</span></p>
          <p class="chunk" data-nb-ref-number="12" data-nb-words="228" data-nb-chars="1308"><span class="idea" data-nb-ref-number="12" id="idea12" data-nb-words="228" data-nb-chars="1308">Nyní byli ti&nbsp;dva od&nbsp;rána do&nbsp;noci nerozlučný zjev Cirkusu Humberto. Jak se&nbsp;spolu nasnídali, oblékl Vendelín Malina svého ředitele, pomohl mu&nbsp;do&nbsp;lenošky a&nbsp;už&nbsp;jej vezl pomalu a&nbsp;opatrně do&nbsp;koníren, kde zůstali stát u&nbsp;vchodu, a&nbsp;Berwitz jen očima přihlížel, jak kočové čistí a&nbsp;opatrují koně. Pak stiskl Malinovi ruku a&nbsp;Malina ho&nbsp;odvezl mezi klece dravců nebo k&nbsp;opicím a&nbsp;papouškům nebo před spoutané sloní stádo nebo k&nbsp;lóžím v&nbsp;šapitó, kde mohl principál sledovat všecky zkoušky. Navykli si&nbsp;na&nbsp;sebe tak, že&nbsp;Berwitzovi stačila jen malá znamení rukou nebo očima a&nbsp;Malina už&nbsp;věděl, co&nbsp;chce. Ba&nbsp;nesmírná oddanost Malinova k&nbsp;pánovi dostoupila té&nbsp;míry, že&nbsp;Malinovi stačilo se&nbsp;zadívat do&nbsp;Berwitzových očí a&nbsp;jeho ústa vyslovovala, co&nbsp;Berwitz chtěl říci. Lidé zprvu nechápali a&nbsp;rozkřikovali se&nbsp;na&nbsp;dědu Malinu, že&nbsp;on&nbsp;je&nbsp;poslední, který tu&nbsp;má&nbsp;co&nbsp;rozkazovat. Ale pak už&nbsp;si&nbsp;navykli na&nbsp;ten podivný zjev, že&nbsp;ochromený principál sedí a&nbsp;jen se&nbsp;rozhlíží a&nbsp;bílý stařec stojí při něm, dívá se&nbsp;mu&nbsp;na&nbsp;oči a&nbsp;říká: „Koukni se, Rudolfe, Trafalgarovi na&nbsp;kopyto, něco mu&nbsp;tam uvízlo. Dahomej nemá dobře upletenou hřívu, Martine, nemá dobře upletenou hřívu.“ Rozbřesklo se&nbsp;jim, že&nbsp;Vendelín Malina je&nbsp;už&nbsp;pro cirkus mrtev a&nbsp;Petr Berwitz je&nbsp;pro cirkus mrtev, ale oba dohromady že&nbsp;tvoří jeden život, který ještě střeží a&nbsp;hlídá chod Cirkusu Humberto.</span></p>
          <p class="chunk" data-nb-ref-number="13" data-nb-words="269" data-nb-chars="1617"><span class="idea" data-nb-ref-number="13" id="idea13" data-nb-words="269" data-nb-chars="1617">Za&nbsp;tohoto stavu, když se&nbsp;Petr Berwitz už&nbsp;zcela uklidnil a&nbsp;smířil a&nbsp;bylo možno před ním bez nového nebezpečí mluvit o&nbsp;všech starostech, odvážila se&nbsp;konečně Anežka uspořádat velkou rodinnou radu, aby se&nbsp;rozhodlo o&nbsp;konečném osudu společného podniku. Petr Berwitz seděl v&nbsp;čele stolu s&nbsp;Malinou po&nbsp;boku, kolem usedli Anežka, Helena, paní Hammerschmidtová, Frans Steenhouwer, inspektor Karas a&nbsp;Vašek. Steenhouwer vyložil několika větami situaci. Cirkus teď, při dosavadním složení, jen s&nbsp;nouzí prochází bez nových dluhů. Na&nbsp;jaře musí se&nbsp;vzdát své zimní budovy a&nbsp;peníze, které se&nbsp;prodejem pozemků utrží, nestačí na&nbsp;zaplacení starých dluhů z&nbsp;minulých let. Bude nutno odprodat část zvířat, aby se&nbsp;to&nbsp;s&nbsp;dluhy skoncovalo; a&nbsp;bylo by&nbsp;lépe raději začít s&nbsp;odprodejem hned, aby zbytečně nerostly úroky a&nbsp;aby se&nbsp;zmenšila režie. Ponenáhlým odprodejem lze také dosáhnout ještě slušných cen, kdežto nucený výprodej na&nbsp;jaře by&nbsp;mohl znamenat nové zklamání. Co&nbsp;na&nbsp;jaře z&nbsp;podniku zbude, dá&nbsp;jen malý cirkus méně než střední velikosti, který by&nbsp;patrně neuživil všech lidí, kteří jsou v&nbsp;něm dosud. Bylo by&nbsp;výhodnější, kdyby mohl být stěhován po&nbsp;železnici místo po&nbsp;nápravě, protože by&nbsp;to&nbsp;přišlo levněji; ale na&nbsp;takovou přeměnu sotva bude peněz. A&nbsp;je&nbsp;nutno počítat s&nbsp;tím, že&nbsp;hamburské útočiště je&nbsp;pro ně&nbsp;i&nbsp;jinak ztraceno, když ve&nbsp;městě bude velké moderní varieté. Tak se&nbsp;to&nbsp;Steenhouwerovi jeví z&nbsp;hlediska hospodářského; rodina ať&nbsp;si&nbsp;rozhodne sama, co&nbsp;z&nbsp;toho dovodit, buď začít znovu s&nbsp;malým cirkusem v&nbsp;chudobě, nebo rozprodat všecko. V&nbsp;tomto případě by&nbsp;se&nbsp;mohl vyzískat nějaký kapitál rodičům a&nbsp;ostatní by&nbsp;se&nbsp;museli rozejít a&nbsp;hledat si… hledat si…</span></p>
          <p class="chunk" data-nb-ref-number="14" data-nb-words="41" data-nb-chars="261"><span class="idea" data-nb-ref-number="14" id="idea14" data-nb-words="41" data-nb-chars="261">Steenhouwer chtěl říci hledat si&nbsp;živobytí jinde, ale podíval se&nbsp;přitom na&nbsp;Berwitze a&nbsp;spatřil, jak mu&nbsp;po&nbsp;tvářích kanou dvě velké slzy. Tu&nbsp;se&nbsp;strýček Frans zakoktal a&nbsp;nedomluvil. Taky ženským se&nbsp;krabatěly brady a&nbsp;paní Hammerschmidtová začala nervózně popotahovat.</span></p>
          <p class="chunk" data-nb-ref-number="15" data-nb-words="69" data-nb-chars="365"><span class="idea" data-nb-ref-number="15" id="idea15" data-nb-words="69" data-nb-chars="365">„Já vám, moji milí,“ vybuchla hned, aby se&nbsp;úplně nerozplakala, „já vám na&nbsp;potíž nebudu. Vy&nbsp;víte, jak vás mám všecky nesmírně ráda a&nbsp;jak ráda jsem s&nbsp;vámi cestovala. Ale až&nbsp;se&nbsp;budete usnášet, nemusíte se&nbsp;na&nbsp;mne ohlížet. Mám tu&nbsp;svou penzičku po&nbsp;nebožtíku majorovi a&nbsp;mohu se&nbsp;vrátit domů, do&nbsp;Vídně. O&nbsp;mne je&nbsp;postaráno, jen aby vám se&nbsp;to&nbsp;taky nějak vyvedlo. Jen aby vám…“</span></p>
          <p class="chunk" data-nb-ref-number="16" data-nb-words="7" data-nb-chars="52"><span class="idea" data-nb-ref-number="16" id="idea16" data-nb-words="7" data-nb-chars="52">A&nbsp;teď se&nbsp;paní Hammerschmidtová rozplakala doopravdy.</span></p>
          <p class="chunk" data-nb-ref-number="17" data-nb-words="28" data-nb-chars="168"><span class="idea" data-nb-ref-number="17" id="idea17" data-nb-words="28" data-nb-chars="168">„Taky nechci být na&nbsp;překážku,“ převzal řeč Steenhouwer, „budu se&nbsp;sice těžko loučit se&nbsp;svou kanceláří, ale bude-li to&nbsp;muset být, doufám, že&nbsp;se&nbsp;v&nbsp;Holandsku ještě uživím.“</span></p>
          <p class="chunk" data-nb-ref-number="18" data-nb-words="98" data-nb-chars="567"><span class="idea" data-nb-ref-number="18" id="idea18" data-nb-words="98" data-nb-chars="567">„Já pro svou osobu,“ zahovořila klidně a&nbsp;pevně Anežka Berwitzová, „bych dala přednost cirkusu. Prožila jsem s&nbsp;ním dobré i&nbsp;zlé a&nbsp;teď vím, že&nbsp;věru víc zlého než dobrého. Přesto bych byla ochotna začít zase znova a&nbsp;třebas chudě. Byl to&nbsp;krásný život; a&nbsp;rozváželi jsme po&nbsp;světě radost a&nbsp;potěšení a&nbsp;pracovali jsme poctivě s&nbsp;hodnými a&nbsp;počestnými lidmi, uprostřed zvířátek, které bylo nutno milovat. Nevím, kde jinde bych se&nbsp;s&nbsp;takovým štěstím setkala. Ale my&nbsp;s&nbsp;tatínkem jsme již staří lidé, my&nbsp;již nemáme právo určovat cesty budoucnosti. To&nbsp;si&nbsp;musíte rozhodnout vy&nbsp;dva sami.“</span></p>
          <p class="chunk" data-nb-ref-number="19" data-nb-words="48" data-nb-chars="285"><span class="idea" data-nb-ref-number="19" id="idea19" data-nb-words="48" data-nb-chars="285">„Maminka má&nbsp;pravdu,“ zvolala Helena rozechvěně, „není nic krásnějšího nad cirkus! Koně! Sloni! Lvi! Tygři! Manéž! A&nbsp;publikum! Nechci se&nbsp;s&nbsp;tím loučit, nedovedu to&nbsp;opustit. A&nbsp;kdybychom měli mít jen jednoho koníčka s&nbsp;opicí a&nbsp;stan samou díru, uživíme se&nbsp;a&nbsp;bude to&nbsp;hezčí než cokoli jiného.“</span></p>
          <p class="chunk" data-nb-ref-number="20" data-nb-words="21" data-nb-chars="129"><span class="idea" data-nb-ref-number="20" id="idea20" data-nb-words="21" data-nb-chars="129">„Ano, Helenko,“ promluvil konečně Vašek, „v téhle věci jsme úplně zajedno. Miluji cirkus zrovna tak jako ty. Ale je&nbsp;tu&nbsp;Petříček…“</span></p>
          <p class="chunk" data-nb-ref-number="21" data-nb-words="5" data-nb-chars="33"><span class="idea" data-nb-ref-number="21" id="idea21" data-nb-words="5" data-nb-chars="33">Helena zvážněla a&nbsp;sklopila hlavu.</span></p>
          <p class="chunk" data-nb-ref-number="22" data-nb-words="23" data-nb-chars="136"><span class="idea" data-nb-ref-number="22" id="idea22" data-nb-words="23" data-nb-chars="136">„Petříček…,“ řekla pak tiše a&nbsp;rezignovaně, „ano, Petříček. Petříčka se&nbsp;nemohu vzdát. To&nbsp;je&nbsp;to&nbsp;jediné, co&nbsp;je&nbsp;ve&nbsp;mně silnější než cirkus.“</span></p>
          <p class="chunk" data-nb-ref-number="23" data-nb-words="60" data-nb-chars="323"><span class="idea" data-nb-ref-number="23" id="idea23" data-nb-words="60" data-nb-chars="323">„Myslím,“ začal znovu Vašek, „že jsme na&nbsp;tom podobně jako naši rodiče. Taky my&nbsp;už&nbsp;nemůžeme určovat život jen podle svých zálib. Taky my&nbsp;se&nbsp;už&nbsp;musíme řídit zájmem toho dalšího. Kdyby Petříček byl po&nbsp;nás, bylo by&nbsp;to&nbsp;lehké. Ale on&nbsp;volá po&nbsp;něčem jiném. Nejde to&nbsp;spolčit, víš to&nbsp;dobře. Buď se&nbsp;rozloučíme s&nbsp;ním, nebo s&nbsp;cirkusem.“</span></p>
          <p class="chunk" data-nb-ref-number="24" data-nb-words="22" data-nb-chars="112"><span class="idea" data-nb-ref-number="24" id="idea24" data-nb-words="22" data-nb-chars="112">„S ním ne. S&nbsp;Petříčkem se&nbsp;nemohu rozloučit. Je&nbsp;tak křehký. Je&nbsp;tak útlý. Umírala bych úzkostí, co&nbsp;se&nbsp;s&nbsp;ním děje.“</span></p>
          <p class="chunk" data-nb-ref-number="25" data-nb-words="7" data-nb-chars="32"><span class="idea" data-nb-ref-number="25" id="idea25" data-nb-words="7" data-nb-chars="32">„A on&nbsp;by&nbsp;umíral touhou po&nbsp;tobě.“</span></p>
          <p class="chunk" data-nb-ref-number="26" data-nb-words="9" data-nb-chars="50"><span class="idea" data-nb-ref-number="26" id="idea26" data-nb-words="9" data-nb-chars="50">„Jak to&nbsp;tedy rozřešit?“ vložila se&nbsp;do&nbsp;toho Anežka.</span></p>
          <p class="chunk" data-nb-ref-number="27" data-nb-words="104" data-nb-chars="619"><span class="idea" data-nb-ref-number="27" id="idea27" data-nb-words="104" data-nb-chars="619">„Je tu&nbsp;podle mého,“ odpověděl jí&nbsp;Vašek, „jediná cesta. Psal mi&nbsp;před časem Bureš, že&nbsp;v&nbsp;Praze lze najmout velké varietní divadlo. Požádal jsem ho, aby se&nbsp;mi&nbsp;zatím přeptal na&nbsp;podmínky. Podle mého soudu nejsou špatné. Kdybyste souhlasili, zajel bych tam a&nbsp;projednal bych si&nbsp;to. Pak bychom mohli likvidovat Cirkus Humberto úplně a&nbsp;já&nbsp;bych v&nbsp;Praze převzal varieté. Mohl bych tam dát strýčka Franse do&nbsp;účtárny a&nbsp;Petříček by&nbsp;měl zabezpečeno studium. Jen jedno bych chtěl po&nbsp;tatínkovi Berwitzovi: abych směl ten podnik nazvat Théâtre Variété Humberto. To&nbsp;je&nbsp;příliš slavné jméno, než abychom je&nbsp;nechali jen tak vymizet ze&nbsp;světa.“</span></p>
          <p class="chunk" data-nb-ref-number="28" data-nb-words="18" data-nb-chars="98"><span class="idea" data-nb-ref-number="28" id="idea28" data-nb-words="18" data-nb-chars="98">Ohlédli se&nbsp;všichni k&nbsp;Berwitzovi. Zvedl ruku a&nbsp;dotkl se&nbsp;Maliny. A&nbsp;Malina dívaje se&nbsp;na&nbsp;něho pronesl:</span></p>
          <p class="chunk" data-nb-ref-number="29" data-nb-words="11" data-nb-chars="66"><span class="idea" data-nb-ref-number="29" id="idea29" data-nb-words="11" data-nb-chars="66">„Je jen otázka, bude-li mít Vašku dost peněz do&nbsp;takového podniku.“</span></p>
          <p class="chunk" data-nb-ref-number="30" data-nb-words="19" data-nb-chars="121"><span class="idea" data-nb-ref-number="30" id="idea30" data-nb-words="19" data-nb-chars="121">Tu&nbsp;sebou poprvé pohnul Karas otec. Musel přemoci jistou trému, než promluvil. Dvakrát třikrát si&nbsp;odkašlal a&nbsp;konečně řekl:</span></p>
          <p class="chunk" data-nb-ref-number="31" data-nb-words="19" data-nb-chars="101"><span class="idea" data-nb-ref-number="31" id="idea31" data-nb-words="19" data-nb-chars="101">„Vašku má&nbsp;peníze na&nbsp;první rok. Kauci za&nbsp;něho složí mlynář Smetana, jako Honza Bureš. To&nbsp;by&nbsp;tedy šlo.“</span></p>
          <p class="chunk" data-nb-ref-number="32" data-nb-words="26" data-nb-chars="193"><span class="idea" data-nb-ref-number="32" id="idea32" data-nb-words="26" data-nb-chars="193">Všichni se&nbsp;znovu obrátili k&nbsp;Berwitzovi. Patriarchální zřízení cirkusu nedovolovalo, aby se&nbsp;rozhodnutí učinilo bez souhlasu náčelníka. Berwitz lehounce zapleskal levicí na&nbsp;stůl. A&nbsp;Malina pravil:</span></p>
          <p class="chunk" data-nb-ref-number="33" data-nb-words="20" data-nb-chars="113"><span class="idea" data-nb-ref-number="33" id="idea33" data-nb-words="20" data-nb-chars="113">„Ať se&nbsp;tam Vašku jede podívat. Bude-li se&nbsp;mu&nbsp;to&nbsp;líbit, přeměníme cirkus na&nbsp;varieté. Ale jméno Humberto musí žít.“</span></p>
          <p class="chunk" data-nb-ref-number="34" data-nb-words="71" data-nb-chars="408"><span class="idea" data-nb-ref-number="34" id="idea34" data-nb-words="71" data-nb-chars="408">Bylo to&nbsp;rozhodnutí podmíněné, ale za&nbsp;deset dní věděli, že&nbsp;je&nbsp;konečné. Vašek uspořádal program, aby mohl jít tři dny bez jeho účasti, a&nbsp;odjel s&nbsp;Kerholcem do&nbsp;Prahy. Třetího dne se&nbsp;vrátil a&nbsp;přivezl podepsanou smlouvu, kterou najal od&nbsp;pana Achilla Breburdy v&nbsp;Karlíně budovu divadla Varieté s&nbsp;celým zařízením od&nbsp;1. října roku 1890 na&nbsp;patnáct let. Na&nbsp;patnáct let – na&nbsp;dobu, kdy bohdá bude mít Petříček vystudováno.</span></p>
          <p class="chunk" data-nb-ref-number="35" data-nb-words="35" data-nb-chars="217"><span class="idea" data-nb-ref-number="35" id="idea35" data-nb-words="35" data-nb-chars="217">Petr Berwitz, když mu&nbsp;Vašek smlouvu přečetl, vytáhl levici a&nbsp;strašlivou silou mu&nbsp;stiskl ruku. Pak zkroutil tvář a&nbsp;namáhavě ze&nbsp;sebe vyrazil: „Cirkus Humberto… od&nbsp;kulaté práce… do&nbsp;kamenného domu!… Dej ti&nbsp;pánbůh štěstí!“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_046.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>