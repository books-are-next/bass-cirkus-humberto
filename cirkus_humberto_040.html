<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IX">
    <meta name="apple-mobile-web-app-capable" content="yes">
    <title>IX</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_039.html">
    <link rel="next" href="./cirkus_humberto_041.html">
    <meta name="nb-order" content="36">
    <link rel="self" href="cirkus_humberto_040.html">
    <meta name="nb-identifier" content="bass-cirkus-humberto-ca333c5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3201" data-nb-chars="19171">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_039.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IX</span></h1>
        <section>
          <p class="chunk" data-nb-ref-number="2" data-nb-words="309" data-nb-chars="1883"><span class="idea" data-nb-ref-number="2" id="idea2" data-nb-words="309" data-nb-chars="1883">Rozměrné úřední psaní v&nbsp;tuhé obálce s&nbsp;pěti pečetěmi bylo odevzdáno na&nbsp;staroměstské poště v&nbsp;Praze a&nbsp;na&nbsp;hlavní poště vloženo do&nbsp;pytle se&nbsp;zásilkami do&nbsp;Německa. Pytel byl ve&nbsp;vlaku hned za&nbsp;hranicemi otevřen, jeho obsah rozdělen a&nbsp;tento dopis položen na&nbsp;hromádku určenou do&nbsp;Hamburku. V&nbsp;Hamburku však škrtli jeho bližší adresu a&nbsp;poslali jej do&nbsp;Gdaňska. V&nbsp;pevnosti Gdaňsku zaváhal nad ním úředník, nemá-li jej odevzdat vojenské cenzuře, ale pak ho&nbsp;napadlo podívat se&nbsp;do&nbsp;jakési pomocné knihy pod písmenu C, načež opět škrtl adresu a&nbsp;předepsal dopisu cestu do&nbsp;Varšavy. Psaní s&nbsp;pěti pečetěmi překročilo carské hranice, dospělo do&nbsp;Varšavy, povalovalo se&nbsp;tam na&nbsp;stole dva dny. Několik úředníků si&nbsp;na&nbsp;něm prohlédlo známky, razítka i&nbsp;pečeti, až&nbsp;se&nbsp;konečně jeden z&nbsp;nich vzmohl k&nbsp;prohlédnutí jakési listiny psané azbukou, a&nbsp;škrtnuv německé Warschau, připsal tiskacími písmeny Lwów. Psaní pak putovalo poštovními vozy na&nbsp;jihovýchod, překročilo opět hranice rakousko-uherského mocnářství a&nbsp;uvízlo na&nbsp;lvovské poště. Odtud bylo novým škrtem vypraveno příštího dne do&nbsp;města Černovic v&nbsp;zemi Bukovině. Dospělo tam s&nbsp;pečetěmi značně otlučenými, rohy zulámanými, na&nbsp;několika místech natrženo. Tam se&nbsp;dostalo konečně do&nbsp;rukou vousatého listonoše, který si&nbsp;je&nbsp;vytáhl z&nbsp;ostatní pošty, prohlédl na&nbsp;líci i&nbsp;na&nbsp;rubu, načež se&nbsp;zamyslil a&nbsp;položil je&nbsp;stranou. A&nbsp;když byl hotov s&nbsp;roznáškou, vzal zvlášť tento umačkaný, poškrábaný dopis v&nbsp;úřední obálce a&nbsp;nesl jej dolu do&nbsp;města, na&nbsp;volné prostranství při řece Prutu, kde se&nbsp;klenul stan s&nbsp;nápisem Cirkus Humberto. Listonoš chvilku okouněl, pak šel k&nbsp;vozu s&nbsp;pokladnou, oznámil staré dámě v&nbsp;okénku, že&nbsp;přináší důležitý úřední dopis, že&nbsp;s&nbsp;ním šel zvlášť, aby byl dodán okamžitě, a&nbsp;že&nbsp;by&nbsp;snad za&nbsp;to&nbsp;mohl dostat na&nbsp;večerní představení volný lísteček. Stará dáma prohlížela dopis velmi nedůvěřivě, pak prohlásila, že&nbsp;jí&nbsp;se&nbsp;to&nbsp;netýká a&nbsp;že&nbsp;si&nbsp;má&nbsp;vyhledat pana placmistra Kerholce.</span></p>
          <p class="chunk" data-nb-ref-number="3" data-nb-words="62" data-nb-chars="395"><span class="idea" data-nb-ref-number="3" id="idea3" data-nb-words="62" data-nb-chars="395">„Placmistr Kerholec, prosím, milostivá paní,“ opakoval si&nbsp;vousáč listonoš, „nicméně si&nbsp;dovolím připomenout, že&nbsp;s&nbsp;tím extra běžím… a&nbsp;jakou cestu to&nbsp;psaní vykonalo… ráčej se&nbsp;kouknout na&nbsp;štampilky… Hamburk, Gdaňsko, to&nbsp;je&nbsp;v&nbsp;říši, Varšava, to&nbsp;je&nbsp;v&nbsp;cářství ruském, Lemberg, to&nbsp;je&nbsp;Království haličské… tedy kdyby snad ráčili malou biletku… docela malou… na&nbsp;dnes večer… aby si&nbsp;člověk trochu odpočinul…“</span></p>
          <p class="chunk" data-nb-ref-number="4" data-nb-words="91" data-nb-chars="530"><span class="idea" data-nb-ref-number="4" id="idea4" data-nb-words="91" data-nb-chars="530">Paní Hammerschmidtová obrátila oči k&nbsp;nebi, hrabala se&nbsp;chvilku v&nbsp;deskách a&nbsp;pak mu&nbsp;podala ušmudlaný lístek. Listonoš salutoval a&nbsp;ukláněl se&nbsp;a&nbsp;šel hledat pana Kerholce. Našel ho&nbsp;uvnitř u&nbsp;manéže a&nbsp;odevzdal mu&nbsp;dopis. Pan Kerholec přijal list, zašel s&nbsp;ním ke&nbsp;vchodu, na&nbsp;slunce, četl adresu, vrtěl hlavou, četl znovu adresu a&nbsp;všecky přípisky, kudy list šel, koukl se&nbsp;na&nbsp;pečeti, znovu zavrtěl hlavou a&nbsp;strčil dopis do&nbsp;kapsy. Večer pak, když byl před konírnami raport a&nbsp;všecko běžné se&nbsp;již vyřídilo, zamlčel se&nbsp;Kerholec a&nbsp;najednou vykřikl:</span></p>
          <p class="chunk" data-nb-ref-number="5" data-nb-words="2" data-nb-chars="19"><span class="idea" data-nb-ref-number="5" id="idea5" data-nb-words="2" data-nb-chars="19">„Vladimír Smetana!“</span></p>
          <p class="chunk" data-nb-ref-number="6" data-nb-words="17" data-nb-chars="100"><span class="idea" data-nb-ref-number="6" id="idea6" data-nb-words="17" data-nb-chars="100">Jeho pohled přelétl jak ostříž celou skupinu mužů a&nbsp;rázem utkvěl na&nbsp;jednom, který sebou prudce trhl.</span></p>
          <p class="chunk" data-nb-ref-number="7" data-nb-words="17" data-nb-chars="85"><span class="idea" data-nb-ref-number="7" id="idea7" data-nb-words="17" data-nb-chars="85">„Tak to&nbsp;jsi ty, Bureši! Myslil jsem si, že&nbsp;to&nbsp;jiný nebude. Přišlo ti&nbsp;psaní od&nbsp;soudu.“</span></p>
          <p class="chunk" data-nb-ref-number="8" data-nb-words="28" data-nb-chars="162"><span class="idea" data-nb-ref-number="8" id="idea8" data-nb-words="28" data-nb-chars="162">A&nbsp;Kerholec vyňal z&nbsp;kapsy list a&nbsp;odevzdal jej Janu Burešovi. Bureš jej vzal velmi váhavě a&nbsp;prohlédl si&nbsp;opatrně obálku. Pak pokýval hlavou a&nbsp;zůstal nerozhodně stát.</span></p>
          <p class="chunk" data-nb-ref-number="9" data-nb-words="9" data-nb-chars="47"><span class="idea" data-nb-ref-number="9" id="idea9" data-nb-words="9" data-nb-chars="47">„Je to&nbsp;přece pro tebe, ne?“ zeptal se&nbsp;Kerholec.</span></p>
          <p class="chunk" data-nb-ref-number="10" data-nb-words="3" data-nb-chars="20"><span class="idea" data-nb-ref-number="10" id="idea10" data-nb-words="3" data-nb-chars="20">„Je,“ přikývl Bureš.</span></p>
          <p class="chunk" data-nb-ref-number="11" data-nb-words="4" data-nb-chars="23"><span class="idea" data-nb-ref-number="11" id="idea11" data-nb-words="4" data-nb-chars="23">„A proč jej neotevřeš?“</span></p>
          <p class="chunk" data-nb-ref-number="12" data-nb-words="12" data-nb-chars="60"><span class="idea" data-nb-ref-number="12" id="idea12" data-nb-words="12" data-nb-chars="60">„Není asi o&nbsp;co&nbsp;stát,“ řekl Bureš a&nbsp;prohrábl si&nbsp;dlouhé vlasy.</span></p>
          <p class="chunk" data-nb-ref-number="13" data-nb-words="10" data-nb-chars="49"><span class="idea" data-nb-ref-number="13" id="idea13" data-nb-words="10" data-nb-chars="49">„Nu jen se&nbsp;toho neboj. Pekelný stroj v&nbsp;tom není.“</span></p>
          <p class="chunk" data-nb-ref-number="14" data-nb-words="60" data-nb-chars="341"><span class="idea" data-nb-ref-number="14" id="idea14" data-nb-words="60" data-nb-chars="341">„A přece…,“ odpověděl Bureš a&nbsp;zadíval se&nbsp;do&nbsp;neurčita. Pak strčil dopis do&nbsp;kapsy a&nbsp;pomalu, zamyšleně vyšel ven. Před stanem chodil dobrých deset minut jako mátoha, až&nbsp;pro něho přišel jeden z&nbsp;mladých tenťáků v&nbsp;osmičce, že&nbsp;má&nbsp;už&nbsp;jít k&nbsp;večeři. Bureš se&nbsp;vrátil do&nbsp;stanu, kde stál Vašek v&nbsp;rozhovoru s&nbsp;Kerholcem, který mu&nbsp;oznamoval něco zajímavého.</span></p>
          <p class="chunk" data-nb-ref-number="15" data-nb-words="23" data-nb-chars="128"><span class="idea" data-nb-ref-number="15" id="idea15" data-nb-words="23" data-nb-chars="128">„To jsem rád, že&nbsp;vás oba vidím!“ řekl Bureš slavnostně. „Chci vás požádat, abyste dnes po&nbsp;večeři zašli se&nbsp;mnou na&nbsp;sklenku piva.“</span></p>
          <p class="chunk" data-nb-ref-number="16" data-nb-words="14" data-nb-chars="89"><span class="idea" data-nb-ref-number="16" id="idea16" data-nb-words="14" data-nb-chars="89">„Já taky?“ zeptal se&nbsp;Vašek, neboť zpravidla chodívala osmičkářská parta na&nbsp;pivo bez něho.</span></p>
          <p class="chunk" data-nb-ref-number="17" data-nb-words="25" data-nb-chars="166"><span class="idea" data-nb-ref-number="17" id="idea17" data-nb-words="25" data-nb-chars="166">„I ty, můj mladý příteli,“ zahořoval Bureš srdečně, „a zvláště ty, neboť tobě, svému odchovanci, bych rád pověděl, co&nbsp;ovšem nebude tajemstvím ani ostatním kamarádům.“</span></p>
          <p class="chunk" data-nb-ref-number="18" data-nb-words="9" data-nb-chars="55"><span class="idea" data-nb-ref-number="18" id="idea18" data-nb-words="9" data-nb-chars="55">„Dobrá, přijdem,“ přikývl Vašek a&nbsp;Bureš odešel k&nbsp;vozům.</span></p>
          <p class="chunk" data-nb-ref-number="19" data-nb-words="7" data-nb-chars="37"><span class="idea" data-nb-ref-number="19" id="idea19" data-nb-words="7" data-nb-chars="37">„Co to&nbsp;má?“ zeptal se&nbsp;Vašek Kerholce.</span></p>
          <p class="chunk" data-nb-ref-number="20" data-nb-words="48" data-nb-chars="265"><span class="idea" data-nb-ref-number="20" id="idea20" data-nb-words="48" data-nb-chars="265">„Nevím. Jak jsem povídal: dostal dopis od&nbsp;pražského soudu. Snad mu&nbsp;doručili žalobu. Já&nbsp;koukal na&nbsp;adresu: Smetana, Vladimír Smetana – kdo by&nbsp;se&nbsp;tu&nbsp;moh jmenovat Smetana? A&nbsp;z&nbsp;Prahy, to&nbsp;nemůže být nikdo jiný než Bureš. A&nbsp;on&nbsp;to&nbsp;vzal. Snad to&nbsp;bude kvůli té&nbsp;Vindišgrécce.“</span></p>
          <p class="chunk" data-nb-ref-number="21" data-nb-words="20" data-nb-chars="97"><span class="idea" data-nb-ref-number="21" id="idea21" data-nb-words="20" data-nb-chars="97">„Po třiceti letech? To&nbsp;se&nbsp;mi&nbsp;nezdá. Nu, stav se&nbsp;pro mne, Karle, až&nbsp;půjdeš, a&nbsp;vezmi s&nbsp;sebou tátu.“</span></p>
          <p class="chunk" data-nb-ref-number="22" data-nb-words="27" data-nb-chars="182"><span class="idea" data-nb-ref-number="22" id="idea22" data-nb-words="27" data-nb-chars="182">Pár kroků od&nbsp;arcibiskupského semináře byla malá pivnice, kterou staří tenťáci Cirkusu Humberto znali už&nbsp;ze&nbsp;starších zájezdů. Tam večer zasedli Malina, Kerholec, Bureš a&nbsp;oba Karasové.</span></p>
          <p class="chunk" data-nb-ref-number="23" data-nb-words="49" data-nb-chars="288"><span class="idea" data-nb-ref-number="23" id="idea23" data-nb-words="49" data-nb-chars="288">„Pozval jsem vás, krajané,“ oslovil je&nbsp;Bureš, „jako nejvěrnější své přátele, abyste mi&nbsp;pomohli a&nbsp;poradili ve&nbsp;věci tuze bolestivé. Povím vám příběh, který jsem vám ještě nevyprávěl, a&nbsp;jen vás přitom prosím, abyste od&nbsp;začátku měli na&nbsp;mysli, že&nbsp;tu&nbsp;jde o&nbsp;osobu dávno již mrtvou a&nbsp;zapomenutou.</span></p>
          <p class="chunk" data-nb-ref-number="24" data-nb-words="47" data-nb-chars="275"><span class="idea" data-nb-ref-number="24" id="idea24" data-nb-words="47" data-nb-chars="275">Narodil jsem se&nbsp;na&nbsp;Starém Městě pražském, a&nbsp;od&nbsp;útlého dětství byl mi&nbsp;nerozlučným druhem hezký, bystrý hoch, který se&nbsp;jmenoval Vladimír. Vy, kteří jste přišli do&nbsp;Prahy, znáte ovšem Karlův most a&nbsp;pamatujete se, že&nbsp;před mostem, při břehu a&nbsp;na&nbsp;ostrůvku, stojí řada starých mlýnů.</span></p>
          <p class="chunk" data-nb-ref-number="25" data-nb-words="125" data-nb-chars="729"><span class="idea" data-nb-ref-number="25" id="idea25" data-nb-words="125" data-nb-chars="729">V&nbsp;jednom z&nbsp;nich se&nbsp;můj přítel Vladimír narodil. Jeho otec, mlynář Smetana, byl člověk starosvětský, pracovitý a&nbsp;spořivý, přísný na&nbsp;sebe i&nbsp;na&nbsp;chasu. Z&nbsp;jediného syna Vladimíra chtěl mít ovšem zase jen mlynáře a&nbsp;honil ho&nbsp;již jako dítě ke&nbsp;všelijakým drobným pracím v&nbsp;mlýnici. Staré mlýnské stavení bylo úzkým čelem obráceno proti proudu a&nbsp;stálo na&nbsp;dubových kolech nad vodou, která pod ním proudila k&nbsp;mlýnskému kolu. Mlýnice byla protažena dozadu a&nbsp;byl z&nbsp;ní&nbsp;krásný výhled k&nbsp;Mostecké věži do&nbsp;mostních oblouků a&nbsp;na&nbsp;Kampu a&nbsp;na&nbsp;Malou Stranu. Často jsme s&nbsp;Vladimírem jako děti vyběhli na&nbsp;půdu a&nbsp;z&nbsp;vikýřů šindelové střechy se&nbsp;dívali na&nbsp;tu&nbsp;krásu třpytící se&nbsp;řeky, zeleného břehu, mocné mostní stavby a&nbsp;stoupajících strání protějšího Petřína.</span></p>
          <p class="chunk" data-nb-ref-number="26" data-nb-words="349" data-nb-chars="2138"><span class="idea" data-nb-ref-number="26" id="idea26" data-nb-words="349" data-nb-chars="2138">Vladimír byl vnímavý hoch, dobře a&nbsp;lehko se&nbsp;učil, proto už&nbsp;jeho učitel na&nbsp;normálce doporučoval rodičům, aby ho&nbsp;dali studovat. Otec nechtěl o&nbsp;tom ani slyšet, ale matka, veliká dobračka, vypostřehla, že&nbsp;by&nbsp;to&nbsp;hocha těšilo, a&nbsp;tak dlouho a&nbsp;trpělivě vyjednávala s&nbsp;panem Smetanou, až&nbsp;na&nbsp;něm vymohla svolení. Vladimír směl na&nbsp;gymnázium s&nbsp;podmínkou, že&nbsp;se&nbsp;bude přitom učit mlynaření a&nbsp;stane se&nbsp;řádným tovaryšem. Pro Vladimíra to&nbsp;bylo hračkou, jeho zdravé, silné tělo lehce neslo pytel zrna nebo mouky po&nbsp;starých praskajících schodech a&nbsp;večer při svíčce si&nbsp;za&nbsp;jedno přečtení pamatoval svou latinskou lekci i&nbsp;odstavec katechismu. Když po&nbsp;šesti letech vcházel poprvé se&nbsp;silnou studentskou holí do&nbsp;filozofické fakulty v&nbsp;Klementinu, měl už&nbsp;svůj výuční list jako řádný chasník mlynářského cechu. Na&nbsp;filozofických studiích se&nbsp;mu&nbsp;otevřel nový svět. Nešlo jen o&nbsp;to, že&nbsp;profesoři tu&nbsp;už&nbsp;se&nbsp;studenty jednali jako s&nbsp;dospělými občany; hlavní bylo, že&nbsp;se&nbsp;tu&nbsp;sešlo plno mladých lidí, kteří měli hlavu i&nbsp;srdce zaníceny pro všechno krásné a&nbsp;ušlechtilé. Byli mezi nimi chasníci, kteří už&nbsp;tiskli své verše v&nbsp;Květech, byli tu&nbsp;milovníci divadla, nadšení čtenáři knih, vášniví debatéři a&nbsp;všichni vespolek horoucí vlastenci, kteří se&nbsp;zapřisáhli, že&nbsp;po&nbsp;celý život oddaně budou sloužit naší milé Čechii. Vladimír Smetana vplul s&nbsp;radosti do&nbsp;tohoto života, deklamoval vlastenecké básně, zpíval oblíbené písně, doprovázeje se&nbsp;na&nbsp;kytaru, hrál divadlo a&nbsp;hltavě četl všechny české knížky, přihlásiv se&nbsp;za&nbsp;ouda České matice i&nbsp;společnosti stálců u&nbsp;pana Amerlinga. Na&nbsp;rohu při Staroměstských mlýnech byla tehdy kafírna, kterou tam zřídil výmluvný pan Faster. Tam se&nbsp;denně scházela celá mladá Čechie nad čerstvými novinami a&nbsp;s&nbsp;horoucím nadšením sledovala, co&nbsp;se&nbsp;děje ve&nbsp;světě a&nbsp;jak se&nbsp;v&nbsp;Německu i&nbsp;ve&nbsp;všech ostatních státech chystají lidé rozbít železný kruh Metternichovy reakce. Vladimír Smetana byl horlivým účastníkem všeho toho ruchu. Jeho otec nesměl o&nbsp;tom vědět, protože jemu byl pobyt v&nbsp;kafírně věc hanebná, mrhání času, zdraví a&nbsp;peněz. Paní Smetanová však se&nbsp;dívala na&nbsp;to&nbsp;jinak, cítila se&nbsp;synem a&nbsp;kryla jeho večerní výlety, kdy se&nbsp;otec domníval, že&nbsp;Vladimír sedí nad knihou.</span></p>
          <p class="chunk" data-nb-ref-number="27" data-nb-words="137" data-nb-chars="867"><span class="idea" data-nb-ref-number="27" id="idea27" data-nb-words="137" data-nb-chars="867">V&nbsp;druhém roce filozofie setkal se&nbsp;můj přítel s&nbsp;kolegou, který měl na&nbsp;jeho život největší vliv. Byl to&nbsp;student o&nbsp;něco mladší, ale mnohem větších životních zkušeností. Pro nějakou roztržku utekl jako gymnazista z&nbsp;domova, potloukal se&nbsp;při všelijakém zaměstnání v&nbsp;Německu, v&nbsp;Londýně a&nbsp;ve&nbsp;Francii a&nbsp;vrátiv se&nbsp;domů pokračoval ve&nbsp;studiích. Ale ze&nbsp;světa si&nbsp;přinesl přesvědčení, že&nbsp;doba politických zápasů už&nbsp;je&nbsp;nedaleko a&nbsp;že&nbsp;je&nbsp;nutno její příchod připravovat. Z&nbsp;několika přátel, kteří byli téhož přesvědčení, utvořil skupinu, která po&nbsp;večerech šířila v&nbsp;lidových vrstvách zápalná hesla protimetternichovská. Jmenoval se&nbsp;Frič, Josef Václav Frič. Byl to&nbsp;hezký hoch, vysoký, štíhlý, jiskrného pohledu, nadšený řečník. A&nbsp;nadevše miloval úlohu náčelníka, která mu&nbsp;ovšem v&nbsp;jeho družině připadla. Vladimír Smetana se&nbsp;přidal k&nbsp;jeho stoupencům a&nbsp;stal se&nbsp;jedním z&nbsp;jeho důvěrných přátel.</span></p>
          <p class="chunk" data-nb-ref-number="28" data-nb-words="457" data-nb-chars="2803"><span class="idea" data-nb-ref-number="28" id="idea28" data-nb-words="457" data-nb-chars="2803">V&nbsp;březnu roku 1848, po&nbsp;schůzi ve&nbsp;Svatováclavské lázni, kde jsme my&nbsp;mladí byli všichni, nastalo nám plno práce, jednání a&nbsp;rozhodování. Vladimír Smetana stál ovšem na&nbsp;předních místech filozofické kohorty Fricovi věrně po&nbsp;boku. V&nbsp;té&nbsp;vzrušené době se&nbsp;již s&nbsp;ničím před otcem neskrýval. Nebylo to&nbsp;ani možno, když byli studenti stále na&nbsp;nohou, v&nbsp;uniformě, s&nbsp;kordem a&nbsp;puškou. Starý pan Smetana byl hněvem celý bez sebe. Všecko to&nbsp;rojení bylo mu&nbsp;proti mysli, byl člověk staré doby a&nbsp;jejího pořádku a&nbsp;děsil se&nbsp;každé změny. V&nbsp;rodině docházelo denně k&nbsp;hádkám, ale syn neustoupil. A&nbsp;pan otec se&nbsp;dožil ještě toho, že&nbsp;i&nbsp;chasa mlynářská se&nbsp;vzbouřila a&nbsp;jednoho dne místo k&nbsp;práci se&nbsp;vyhrnula s&nbsp;puškami a&nbsp;mušketami na&nbsp;půdu k&nbsp;vikýřům a&nbsp;na&nbsp;šindelovou střechu a&nbsp;začala odtamtud střílet po&nbsp;Windischgrӓtzových vojácích na&nbsp;druhé straně mostu a&nbsp;řeky. Starý pan Smetana pobíhal po&nbsp;pokoji, klel a&nbsp;láteřil, že&nbsp;ta&nbsp;vzpoura přinese všem jen neštěstí, ale nikdo si&nbsp;ho&nbsp;nevšímal, nikdo ho&nbsp;neposlouchal. Mužští byli v&nbsp;boji a&nbsp;ženské jim nosily jídlo a&nbsp;munici. Vladimír byl mezi prvními, kteří vytrhávali kovové desky z&nbsp;chodníku Karlova mostu a&nbsp;pancéřovali jimi první barikádu ve&nbsp;věži. Filozof Frič se&nbsp;tu&nbsp;před Klementinem vynořil a&nbsp;hned převzal velení. Bylo to&nbsp;klíčové postavení staroměstské obrany a&nbsp;Vladimír téměř nespal, aby byl stále u&nbsp;věže na&nbsp;stráži. Ale všechna ta&nbsp;bdělost, horlivost a&nbsp;statečnost byla nadarmo, vzbouřenci nestačili na&nbsp;vojenskou sílu Windischgrӓtzovu s&nbsp;děly rozestavenými po&nbsp;výšinách u&nbsp;Hradčan. Generál dal městu ultimátum a&nbsp;měšťanstvo, marně očekávající pomocný zásah z&nbsp;Vídně, se&nbsp;rozhodlo kapitulovat. Vladimír Smetana byl před Klementinem, když zoufalý Frič oznámil obráncům, že&nbsp;je&nbsp;konec. Viděl ho, jak odhazuje zrazený meč, viděl slzy, které se&nbsp;mu&nbsp;valily po&nbsp;křečovitě stažené tváři. Naposled si&nbsp;stiskli ruce a&nbsp;Josef Václav prchal staroměstskými uličkami k&nbsp;domovu a&nbsp;z&nbsp;domova pryč, na&nbsp;venkov. Vladimír stál chvíli u&nbsp;opuštěné barikády, jejíž obránci zmizeli. Z&nbsp;Karlovy ulice se&nbsp;vynořovali měšťané a&nbsp;svolávali lidi, aby šli bourat barikádu a&nbsp;otevřít cestu. Filozof nechtěl být svědkem tohoto konce. S&nbsp;puškou ve&nbsp;svislé pravici, s&nbsp;hlavou svěšenou, se&nbsp;srdcem rozbouřeným smutkem a&nbsp;zoufalstvím šel zvolna domů. V&nbsp;mlýnech bylo jako po&nbsp;vymření, zklamaná chasa byla zalezlá, mnozí utekli. Vladimír prošel mlýnicí a&nbsp;vystoupil na&nbsp;půdu. Pokud mohl myslit, vynořila se&nbsp;mu&nbsp;jen myšlenka, aby ukryl pušku. Mechanicky kráčel šerem podkroví k&nbsp;jasnému pruhu světla, které šikmo vpadalo vikýřem. Tam zůstal bezděky stát. Vltava hořela pod západem slunce milióny plaménků, Petřín a&nbsp;Strahov byly oblity rudě zlatou záplavou, sochy na&nbsp;mostě stály v&nbsp;ohnivé záři. Nesmírné ticho po&nbsp;hluku minulých dnů se&nbsp;rozklenulo nad řekou a&nbsp;městem, celý ten velebný údol jako by&nbsp;v&nbsp;hlubokém mlčení vyčkával, až&nbsp;se&nbsp;západem slunce zhasne i&nbsp;sláva marné vzpoury.</span></p>
          <p class="chunk" data-nb-ref-number="29" data-nb-words="137" data-nb-chars="825"><span class="idea" data-nb-ref-number="29" id="idea29" data-nb-words="137" data-nb-chars="825">Vladimír se&nbsp;díval do&nbsp;té&nbsp;umírající záře jako zmámený. Probudilo ho, že&nbsp;se&nbsp;něčeho studeného dotkl. Podíval se&nbsp;v&nbsp;podstřeší a&nbsp;objevil tam dvě pušky, které tam zanechali uprchlí obránci. Ruka mechanicky zvedla pušku, a&nbsp;z&nbsp;vikýře se&nbsp;rozehřměla rána. Ve&nbsp;strašném tichu byla ta&nbsp;detonace něco hrozného. Krovy nad hlavou mu&nbsp;zaúpěly, půda se&nbsp;rozduněla, mostní oblouky zahoukly ozvěnou, po&nbsp;Malé Straně to&nbsp;temně zaburácelo. Kdesi dole v&nbsp;domě bouchly dveře, bylo slyšet křik a&nbsp;dupot kroků. Ale Vladimír pozvedl ještě jednu z&nbsp;pušek, jež mu&nbsp;stály u&nbsp;nohou, vyklopil ji&nbsp;ven, zamířil na&nbsp;granátníka, jejž zahlédl na&nbsp;Kampě, a&nbsp;stiskl k&nbsp;druhému výstřelu. Rachot se&nbsp;podruhé rozlehl pod blednoucí oblohou a&nbsp;hejna holubů splašeně zakroužila nad mlýny. Někdo se&nbsp;hnal po&nbsp;schodech na&nbsp;půdu a&nbsp;už&nbsp;lomcoval dveřmi. Vladimír vzal další pušku a&nbsp;vypálil potřetí.</span></p>
          <p class="chunk" data-nb-ref-number="30" data-nb-words="19" data-nb-chars="123"><span class="idea" data-nb-ref-number="30" id="idea30" data-nb-words="19" data-nb-chars="123">‚Bídáci! Lotři! Šílenci! Zadržte!‘ supěl od&nbsp;vchodu rozčilený hlas jeho otce. Vladimír odložil pušku a&nbsp;obrátil se&nbsp;mu&nbsp;vstříc.</span></p>
          <p class="chunk" data-nb-ref-number="31" data-nb-words="93" data-nb-chars="585"><span class="idea" data-nb-ref-number="31" id="idea31" data-nb-words="93" data-nb-chars="585">‚Vrahové – cožpak nevíte… Pro smilování boží, Vladimíre, tos ty?‘ zaúpěl otec zděšeně, ale úlek byl ihned vystřídán soptivým rozezlením. ‚Ty, můj syn, mé&nbsp;jediné dítě, ty&nbsp;přivoláváš na&nbsp;nás poslední bídu a&nbsp;pohromu! Cožpak nevíš, že&nbsp;bylo uzavřeno příměří? Že&nbsp;na&nbsp;jediný výstřel Windischgrӓtz odpoví bombardováním? Ale ty&nbsp;to&nbsp;víš, jak bys to&nbsp;nevěděl, student, pan filozof, pan akademik, důstojník legie, barikádník a&nbsp;buřič! Bylo ti&nbsp;to&nbsp;málo, co&nbsp;se&nbsp;už&nbsp;natropilo škod, chceš ještě zkázu a&nbsp;zničení, ty&nbsp;zvrhlíku zvrhlá, zvrácená! Pryč odtud! Pryč z&nbsp;mého domu! Proklínám tě, proklínám, proklínám!‘</span></p>
          <p class="chunk" data-nb-ref-number="32" data-nb-words="30" data-nb-chars="206"><span class="idea" data-nb-ref-number="32" id="idea32" data-nb-words="30" data-nb-chars="206">Vladimír Smetana sestupoval beze slova po&nbsp;schodech a&nbsp;za&nbsp;ním otec, zachvácený bezmezným šílenstvím vzteku, kterým vybuchlo jeho soužení z&nbsp;posledních dnů. Když Vladimír sešel, zdáli se&nbsp;ozvalo ponuré zadunění.</span></p>
          <p class="chunk" data-nb-ref-number="33" data-nb-words="22" data-nb-chars="111"><span class="idea" data-nb-ref-number="33" id="idea33" data-nb-words="22" data-nb-chars="111">‚Slyšíš je?‘ řval otec z&nbsp;temna nahoře, ‚už do&nbsp;nás bijí z&nbsp;kanónů, už&nbsp;máš, co&nbsp;jsi chtěl, už&nbsp;se&nbsp;peklo rozpoutalo.‘</span></p>
          <p class="chunk" data-nb-ref-number="34" data-nb-words="11" data-nb-chars="69"><span class="idea" data-nb-ref-number="34" id="idea34" data-nb-words="11" data-nb-chars="69">Druhá detonace zadrnčela okny a&nbsp;zvenčí bylo slyšet zděšené křiky žen.</span></p>
          <p class="chunk" data-nb-ref-number="35" data-nb-words="34" data-nb-chars="201"><span class="idea" data-nb-ref-number="35" id="idea35" data-nb-words="34" data-nb-chars="201">‚Matko boží, rodičko Ježíšova‘ úpěl starý mlynář potáceje se&nbsp;ze&nbsp;schodů, ‚smiluj se&nbsp;nad námi. Proklel jsem syna, víc už&nbsp;dělat nemohu. Vyhnal jsem ho, ničím vinen nejsem, odvrať od&nbsp;nás zkázu a&nbsp;neštěstí.‘</span></p>
          <p class="chunk" data-nb-ref-number="36" data-nb-words="72" data-nb-chars="484"><span class="idea" data-nb-ref-number="36" id="idea36" data-nb-words="72" data-nb-chars="484">Vladimír Smetana víc neslyšel. Prošel jako bez ducha předním domem, šel po&nbsp;nábřeží, slyšel teď naplno burácení baterií, slyšel brumlavé vrčení pum, než se&nbsp;nad městem roztrhly, slyšel úzkostné volání lidí, viděl úprk chodců. Ale šel pomalu jako stroj, jediná bytost u&nbsp;nekonečného zábradlí, vysazen proletujícím střelám. Až&nbsp;u&nbsp;cihelen se&nbsp;zastavil, u&nbsp;začátku rozbitého železného mostu. Pomalu se&nbsp;obrátil a&nbsp;první, co&nbsp;uviděl, byl plamének šlehající z&nbsp;vyschlých šindelů smetanovského mlýna.“</span></p>
          <p class="chunk" data-nb-ref-number="37" data-nb-words="31" data-nb-chars="187"><span class="idea" data-nb-ref-number="37" id="idea37" data-nb-words="31" data-nb-chars="187">Bureš se&nbsp;odmlčel. Vyprávěl to&nbsp;všechno svým zvučným, lahodným hlasem, výjevy z&nbsp;mlýna jim zrovna předehrál, sám uveden v&nbsp;nejvyšší rozčilení. A&nbsp;nyní mu&nbsp;hlava unaveně klesla a&nbsp;oči se&nbsp;zavřely.</span></p>
          <p class="chunk" data-nb-ref-number="38" data-nb-words="8" data-nb-chars="45"><span class="idea" data-nb-ref-number="38" id="idea38" data-nb-words="8" data-nb-chars="45">„Co bylo dál?“ zeptal se&nbsp;po&nbsp;chvilce Kerholec.</span></p>
          <p class="chunk" data-nb-ref-number="39" data-nb-words="9" data-nb-chars="51"><span class="idea" data-nb-ref-number="39" id="idea39" data-nb-words="9" data-nb-chars="51">Bureš byl okamžik ještě bez hnutí, pak otevřel oči.</span></p>
          <p class="chunk" data-nb-ref-number="40" data-nb-words="72" data-nb-chars="386"><span class="idea" data-nb-ref-number="40" id="idea40" data-nb-words="72" data-nb-chars="386">„Můj přítel Vladimír Smetana vzal na&nbsp;sebe kletbu i&nbsp;trest. Odešel z&nbsp;domu, odešel z&nbsp;města a&nbsp;nikdy již, nikdy již se&nbsp;do&nbsp;něho nevrátil. Zapadl ve&nbsp;světě, zmizel a&nbsp;je&nbsp;mrtev. A&nbsp;teď po&nbsp;třiceti letech přišel pro něho dopis. Tuhle leží, pět pečetí na&nbsp;něm, žádná není porušena. A&nbsp;já&nbsp;se&nbsp;vás ptám, krajané a&nbsp;přátelé, zda jej mám otevřít nebo zda jej mám vrátit s&nbsp;poznámkou: Vladimír Smetana zemřel.“</span></p>
          <p class="chunk" data-nb-ref-number="41" data-nb-words="68" data-nb-chars="427"><span class="idea" data-nb-ref-number="41" id="idea41" data-nb-words="68" data-nb-chars="427">Na&nbsp;tuto výzvu se&nbsp;stůl odmlčel. Všichni podlehli dojmům z&nbsp;příběhu, jejž jim Bureš odhalil, vmýšleli se&nbsp;do&nbsp;ztraceného života, sami se&nbsp;propadli do&nbsp;historií, které znali nebo slýchali o&nbsp;podivném roce osmačtyřicátém. A&nbsp;nyní je&nbsp;svým závěrem náhle volal k&nbsp;přímému, střízlivému dnešku a&nbsp;k&nbsp;závažnému rozhodnutí o&nbsp;budoucnosti. Nebyli s&nbsp;to&nbsp;provést takový myšlenkový skok ve&nbsp;vteřině. První po&nbsp;chvíli promluvil Kerholec, a&nbsp;to&nbsp;ještě oklikou.</span></p>
          <p class="chunk" data-nb-ref-number="42" data-nb-words="15" data-nb-chars="106"><span class="idea" data-nb-ref-number="42" id="idea42" data-nb-words="15" data-nb-chars="106">„Říkáš, žes byl toho Vladimíra Smetany nejdůvěrnější přítel. Tos ho&nbsp;taky zastupoval v&nbsp;jeho záležitostech?“</span></p>
          <p class="chunk" data-nb-ref-number="43" data-nb-words="16" data-nb-chars="91"><span class="idea" data-nb-ref-number="43" id="idea43" data-nb-words="16" data-nb-chars="91">„Myslíš jako po&nbsp;jeho… po&nbsp;jeho zmizení? Ano, jednou nebo dvakrát. Nikdo se&nbsp;o&nbsp;něho nestaral.“</span></p>
          <p class="chunk" data-nb-ref-number="44" data-nb-words="14" data-nb-chars="79"><span class="idea" data-nb-ref-number="44" id="idea44" data-nb-words="14" data-nb-chars="79">„Pak tedy myslím, že&nbsp;ho&nbsp;máš zastoupit i&nbsp;potřetí a&nbsp;dopis otevřít. Nemám pravdu?“</span></p>
          <p class="chunk" data-nb-ref-number="45" data-nb-words="119" data-nb-chars="696"><span class="idea" data-nb-ref-number="45" id="idea45" data-nb-words="119" data-nb-chars="696">„Pravda. Ať&nbsp;Bureš dopis otevře,“ přikývli ostatní. Zmocnila se&nbsp;jich rozčilená zvědavost, co&nbsp;v&nbsp;listě je&nbsp;a&nbsp;jak se&nbsp;ta&nbsp;historie uzavře nebo otočí. Bureš roztrhl obálku. Nešlo mu&nbsp;to&nbsp;lehce, ruce se&nbsp;mu, ty&nbsp;jeho ztvrdlé ruce se&nbsp;mu&nbsp;chvěly. Přečti si&nbsp;list, jenž byl uvnitř, na&nbsp;čele mu&nbsp;vyvstal pot. Setřel jej rukou a&nbsp;podal list Kerholcovi. A&nbsp;Kerholec četl ostatním vyzvání soudu v&nbsp;Praze I, aby se&nbsp;Smetana Vladimír zde úředně přihlásil k&nbsp;převzetí dědictví po&nbsp;zemřelém Prokopu Smetanovi, mlynáři a&nbsp;měšťanu v&nbsp;Praze I, kteréžto dědictví krom majetku movitého pozůstává ze&nbsp;zděné budovy mlýnské v&nbsp;provozu jsoucí při Poštovské ulici a&nbsp;z&nbsp;usedlosti Smetanky v&nbsp;Košířích s&nbsp;polnostmi a&nbsp;s&nbsp;lesíkem v&nbsp;katastru obce Motol.</span></p>
          <p class="chunk" data-nb-ref-number="46" data-nb-words="16" data-nb-chars="105"><span class="idea" data-nb-ref-number="46" id="idea46" data-nb-words="16" data-nb-chars="105">„Nu, Bureši…,“ zahovořil Kerholec, „to ti&nbsp;tedy gratuluji. Tohle je&nbsp;obrat, který nepotrefí žádného z&nbsp;nás.“</span></p>
          <p class="chunk" data-nb-ref-number="47" data-nb-words="13" data-nb-chars="77"><span class="idea" data-nb-ref-number="47" id="idea47" data-nb-words="13" data-nb-chars="77">„A myslíte,“ odpověděl Bureš nejistě, „myslíte… že&nbsp;to&nbsp;mohu… že&nbsp;to&nbsp;smím vzít?“</span></p>
          <p class="chunk" data-nb-ref-number="48" data-nb-words="6" data-nb-chars="27"><span class="idea" data-nb-ref-number="48" id="idea48" data-nb-words="6" data-nb-chars="27">„A proč ne, u&nbsp;všech čertů?“</span></p>
          <p class="chunk" data-nb-ref-number="49" data-nb-words="4" data-nb-chars="18"><span class="idea" data-nb-ref-number="49" id="idea49" data-nb-words="4" data-nb-chars="18">„Pro tu&nbsp;mou vinu…“</span></p>
          <p class="chunk" data-nb-ref-number="50" data-nb-words="25" data-nb-chars="151"><span class="idea" data-nb-ref-number="50" id="idea50" data-nb-words="25" data-nb-chars="151">„Nesmysl. Tu&nbsp;vinu jsi už&nbsp;dávno odpykal. Vede-li někdo třicet let život jako ty&nbsp;pro chvilečku mladického pobláznění, to&nbsp;už&nbsp;si&nbsp;řádně odseděl svůj trest.“</span></p>
          <p class="chunk" data-nb-ref-number="51" data-nb-words="10" data-nb-chars="77"><span class="idea" data-nb-ref-number="51" id="idea51" data-nb-words="10" data-nb-chars="77">Karasové horlivě přizvukovali a&nbsp;Bureš-Smetana jim nakonec vděčně stiskl ruce.</span></p>
          <p class="chunk" data-nb-ref-number="52" data-nb-words="91" data-nb-chars="515"><span class="idea" data-nb-ref-number="52" id="idea52" data-nb-words="91" data-nb-chars="515">„Máte pravdu. To&nbsp;hlavní odčinění nemohu provést jako potulný chudák. Na&nbsp;mlýně a&nbsp;na&nbsp;statku, to&nbsp;už&nbsp;mohu městu něco nahradit. Je&nbsp;to&nbsp;tak jasné, a&nbsp;já&nbsp;se&nbsp;třicet let mořil výčitkami. Myslel jsem, že&nbsp;mou povinností je&nbsp;žít v&nbsp;bídě a&nbsp;nuzotě, nést svůj kříž a&nbsp;denně se&nbsp;v&nbsp;duchu bičovat. Ale povinností člověka není obětovat prázdný život, nýbrž život plný, život co&nbsp;nejplnější. Zajít v&nbsp;neznámu, tím se&nbsp;docela nic nespraví. Ale postavit se&nbsp;na&nbsp;nějaké účinné místo, pracovat pro ostatní a&nbsp;prospívat jim, to&nbsp;je&nbsp;opravdu cesta spásy.“</span></p>
          <p class="chunk" data-nb-ref-number="53" data-nb-words="42" data-nb-chars="236"><span class="idea" data-nb-ref-number="53" id="idea53" data-nb-words="42" data-nb-chars="236">Bureš se&nbsp;všecek rozhořel a&nbsp;rozsvítil. Radost přešla z&nbsp;něho i&nbsp;na&nbsp;ostatní a&nbsp;za&nbsp;chvíli už&nbsp;mu&nbsp;vesele přiťukli jako novému panu otci pod věží. Jen starý Malina se&nbsp;toho všeho účastnil velmi zdrženlivě, mlčel a&nbsp;podrbával se&nbsp;v&nbsp;šedivých vlasech.</span></p>
          <p class="chunk" data-nb-ref-number="54" data-nb-words="14" data-nb-chars="80"><span class="idea" data-nb-ref-number="54" id="idea54" data-nb-words="14" data-nb-chars="80">„A co&nbsp;ty, Vendelíne,“ všiml si&nbsp;toho konečně Kerholec, „ty nic, ty&nbsp;se&nbsp;neraduješ?“</span></p>
          <p class="chunk" data-nb-ref-number="55" data-nb-words="61" data-nb-chars="325"><span class="idea" data-nb-ref-number="55" id="idea55" data-nb-words="61" data-nb-chars="325">„Já, abych pravdu řekl,“ pronesl pomalu Malina, „víš, Bureši, já&nbsp;tomu všemu pořád ještě nerozumím, jak to&nbsp;vlastně s&nbsp;tím Smetanou je. Je&nbsp;on&nbsp;tvůj přítel a&nbsp;je&nbsp;mrtvej, anebo jsi ty&nbsp;jeho přítel a&nbsp;jsi živej. Jestli jsi ty&nbsp;on, jakpak můžeš bejt živej, když jsi nám sám před chvílí povídal, že&nbsp;on&nbsp;je&nbsp;mrtvej. Já&nbsp;si&nbsp;to&nbsp;nemůžu srovnat…“</span></p>
          <p class="chunk" data-nb-ref-number="56" data-nb-words="34" data-nb-chars="192"><span class="idea" data-nb-ref-number="56" id="idea56" data-nb-words="34" data-nb-chars="192">„I propána, ty&nbsp;můj mezuláne dobrotivej,“ vybuchl Kerholec v&nbsp;smích a&nbsp;s&nbsp;ním všichni ostatní, „copak to, táto Malino, nechápeš, že&nbsp;to&nbsp;o&nbsp;tom mrtvým byla jen jako povídka, že&nbsp;si&nbsp;to&nbsp;Bureš vymyslel?“</span></p>
          <p class="chunk" data-nb-ref-number="57" data-nb-words="33" data-nb-chars="175"><span class="idea" data-nb-ref-number="57" id="idea57" data-nb-words="33" data-nb-chars="175">„Pěkná povídka, když má&nbsp;z&nbsp;toho mlejn. To&nbsp;ať&nbsp;jsem třeba mezulán, ale to&nbsp;mi&nbsp;nenamluvíš, že&nbsp;si&nbsp;někdo vymyslí povídačku a&nbsp;ouřad mu&nbsp;nato oznámí, že&nbsp;tím pádem zdědil v&nbsp;Praze mlejn.“</span></p>
          <p class="chunk" data-nb-ref-number="58" data-nb-words="29" data-nb-chars="162"><span class="idea" data-nb-ref-number="58" id="idea58" data-nb-words="29" data-nb-chars="162">„No, tohle si&nbsp;Bureš nevymyslel – co&nbsp;vyprávěl o&nbsp;svém příteli, to&nbsp;vyprávěl o&nbsp;sobě. On&nbsp;je&nbsp;přece Smetana, ale nechtěl to&nbsp;říc, rozumíš, proto to&nbsp;povídal jako povídku.“</span></p>
          <p class="chunk" data-nb-ref-number="59" data-nb-words="18" data-nb-chars="97"><span class="idea" data-nb-ref-number="59" id="idea59" data-nb-words="18" data-nb-chars="97">„Inu, to&nbsp;je&nbsp;těžká věc pro starého člověka. Já&nbsp;soudím, že&nbsp;povídky nemají být. To&nbsp;je&nbsp;jenom matení.“</span></p>
          <p class="chunk" data-nb-ref-number="60" data-nb-words="65" data-nb-chars="382"><span class="idea" data-nb-ref-number="60" id="idea60" data-nb-words="65" data-nb-chars="382">Trvalo to&nbsp;ještě dost dlouho, než to&nbsp;starochovi objasnili a&nbsp;než přistoupil na&nbsp;novou skutečnost, že&nbsp;Honza Bureš, tenťák, je&nbsp;ode dneška Vladimír Smetana, pražský mlynář a&nbsp;statkář – a&nbsp;než pak vzal na&nbsp;vědomost Burešovo ujištění, že&nbsp;se&nbsp;na&nbsp;jejich poměru tím nic nemění. Ale ještě když se&nbsp;pak rozcházeli do&nbsp;maringotek, vracel se&nbsp;Malina k&nbsp;svým základním pravdám a&nbsp;uléhaje s&nbsp;Burešem opakoval:</span></p>
          <p class="chunk" data-nb-ref-number="61" data-nb-words="8" data-nb-chars="45"><span class="idea" data-nb-ref-number="61" id="idea61" data-nb-words="8" data-nb-chars="45">„Povídky nemají být. Je&nbsp;z&nbsp;toho jenom matení.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_041.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>