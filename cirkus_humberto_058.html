<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="XII">
    <meta name="apple-mobile-web-app-capable" content="yes">
    <title>XII • Cirkus Humberto</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_057.html">
    <link rel="next" href="./cirkus_humberto_059.html">
    <meta name="nb-order" content="54">
    <link rel="self" href="cirkus_humberto_058.html">
    <meta name="nb-identifier" content="bass-cirkus-humberto-50f406e">
    <meta name="nb-role" content="chapter">
  </head>
  <body data-nb-words="1811" data-nb-chars="10768" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_057.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="3"><span class="idea" data-nb-ref-number="1" id="idea1" data-nb-words="1" data-nb-chars="3">XII</span></h1>
        <p class="chunk" data-nb-ref-number="2" data-nb-words="113" data-nb-chars="678"><span class="idea" data-nb-ref-number="2" id="idea2" data-nb-words="113" data-nb-chars="678">Každého citu dostane lidské srdce svou mírku. Nevyžije-li jej včas, vyrazí zabrzděný cit jindy a&nbsp;jinde a&nbsp;často mnohem bouřlivěji. Táta, který řádně nespotřeboval své tátovství, stane se&nbsp;vášnivým dědečkem, aby si&nbsp;u&nbsp;vnuka dobral, co&nbsp;u&nbsp;syna neužil. Tohle postihlo Václava Karase. Když se&nbsp;mu&nbsp;narodil Petříček, byl Karas příliš zapřažen, aby si&nbsp;s&nbsp;ním vyhrál jeho dětství; nad kolébkou vnučky Lidušky se&nbsp;v&nbsp;něm však probudil potlačený cit a&nbsp;Karas byl snad více pohnut a&nbsp;dojat než otec toho drobečka s&nbsp;matkou dohromady. Den před radostnou událostí byl si&nbsp;jist, že&nbsp;jeho budoucnost jsou koně lvi, tygři a&nbsp;sloni; den po&nbsp;ní&nbsp;byla všecka ta&nbsp;vzácná zvěř vytlačena bezbranným lidským tvorečkem.</span></p>
        <p class="chunk" data-nb-ref-number="3" data-nb-words="155" data-nb-chars="930"><span class="idea" data-nb-ref-number="3" id="idea3" data-nb-words="155" data-nb-chars="930">„Přišel ti&nbsp;do&nbsp;angažmá člověk,“ říkal si, pospíchaje z&nbsp;divadla muzejním sadem na&nbsp;Těšnov, „žádná agentura ho&nbsp;nedodala, žádná anonce ho&nbsp;nedoporučila, přišel, jak je, a&nbsp;teď záleží na&nbsp;tobě, Vašku, direktore, co&nbsp;z&nbsp;něho uděláš, jaké místo mu&nbsp;přidělíš v&nbsp;programu. Na&nbsp;ty, kteří si&nbsp;říkají rodiče, nesmíš mnoho dát. Pan rodič je&nbsp;potrhlý kantor génius, paní rodička je&nbsp;baculatá měštka – jaké nebezpečí pro dušičku, která u&nbsp;nich rozžala svoje světélko! Ti&nbsp;dva přece nemohou převzít za&nbsp;ni&nbsp;odpovědnost. Odpovědností je&nbsp;schopen jen ten, kdo vidí o&nbsp;kus dál. Přibyla na&nbsp;zemi hvězdička a&nbsp;je&nbsp;třeba se&nbsp;starat, aby z&nbsp;ní&nbsp;byla hvězda. Nový človíček je&nbsp;větší událost než tvoje úspěchy. Hrneš se&nbsp;obnovit Cirkus Humberto, ale tuto se, chlapče, zrodila nová Humbertovna. Na&nbsp;Těšnově, u&nbsp;Kostečků, ve&nbsp;výrobně prádla a&nbsp;kravat. Na&nbsp;to&nbsp;musíš dávat pozor; snad je&nbsp;to&nbsp;heroina, snad krasojezdkyně, snad hlasový fenomén; nesmíš dopustit, aby udusili ohýnek ve&nbsp;flanelu.“</span></p>
        <p class="chunk" data-nb-ref-number="4" data-nb-words="282" data-nb-chars="1650"><span class="idea" data-nb-ref-number="4" id="idea4" data-nb-words="282" data-nb-chars="1650">Achillu Breburdovi spadl kámen ze&nbsp;srdce: Václav Karas najednou podepsal smlouvu na&nbsp;dalších deset let. Varieté ponese dál zvučné jméno Humberto a&nbsp;Karas zůstane jeho manažerem. Je&nbsp;tomu tak, ale nad všecky produkce zajímá teď tohoto ředitele každý výkon slečny Li&nbsp;nebo Lilili, t. č. nemluvněte. Jak má&nbsp;volnou chvíli, už&nbsp;tíhne z&nbsp;divadla na&nbsp;Těšnov, aby sledoval její atletické výkony pod povijanem. Učený syn se&nbsp;domnívá, že&nbsp;se&nbsp;tatínek skoro zbláznil, snacha se&nbsp;směje, že&nbsp;jim ušetří chůvu, pan Kostečka si&nbsp;spokojeně hladí hebký plnovous a&nbsp;jen se&nbsp;pochechtává: „Nic už&nbsp;ti&nbsp;nechybí, Václave, jen ještě kojit, jen ještě kojit…,“ ale Václav Karas se&nbsp;tím nedává zmást, kolébá, houpá a&nbsp;hýčká vnučku, vozí ji&nbsp;v&nbsp;kočárku a&nbsp;přebaluje jako ošetřovatelka. Ví, proč to&nbsp;dělá. Je&nbsp;přesvědčen, že&nbsp;človíček v&nbsp;tomto věku se&nbsp;nijak neliší od&nbsp;malého lvíčete nebo tygrátka a&nbsp;že&nbsp;vnímá svět jen několika přirozenými pudy. A&nbsp;Karas usiluje o&nbsp;to, aby si&nbsp;nemluvně ze&nbsp;všeho nejvíce zvyklo na&nbsp;jeho hlas a&nbsp;smích a&nbsp;na&nbsp;jeho tělesnou vůni. Dělá vše, aby u&nbsp;batolátka vzbudil trvalý pocit, že&nbsp;v&nbsp;rukou dědečkových je&nbsp;mu&nbsp;nejlíp a&nbsp;nejbezpečněji. Když je&nbsp;s&nbsp;ním sám, zkouší s&nbsp;ním všelijaké věci, drží je&nbsp;za&nbsp;ručičky nebo za&nbsp;nožičky a&nbsp;pohybuje tělíčkem, aby si&nbsp;zvykalo na&nbsp;kousíček námahy. A&nbsp;malá Lilili opravdu si&nbsp;dědečka oblibuje, směje se&nbsp;na&nbsp;něho, jak ho&nbsp;spatří, chce k&nbsp;němu do&nbsp;náručí a&nbsp;vyráží ze&nbsp;sebe všelijaké hekavé zvuky, jako by&nbsp;mu&nbsp;chtěla něco říci. Václav Karas si&nbsp;s&nbsp;ní&nbsp;vytrvale hraje, ale jeho radostná bezstarostnost je&nbsp;jen zčásti pravá. Pod vším tím mazlením je&nbsp;skryto vytrvalé a&nbsp;soustředěné pozorování: rozpoznává maličká zvuky? rozpoznává barvy, reaguje bystře? je&nbsp;bázlivá, nebo se&nbsp;nebojí?</span></p>
        <p class="chunk" data-nb-ref-number="5" data-nb-words="269" data-nb-chars="1563"><span class="idea" data-nb-ref-number="5" id="idea5" data-nb-words="269" data-nb-chars="1563">Děťátko začíná po&nbsp;čase ťapkat, začíná se&nbsp;spouštět, začíná mluvit. Dědeček Karas je&nbsp;stále u&nbsp;něho a&nbsp;pořád hlídá a&nbsp;číhá, jaké jsou jeho sklony a&nbsp;záliby. Nemluví o&nbsp;tom, ale je&nbsp;spokojen. Lilili je&nbsp;jako malé dráče, hybná, čiperná, nebojácná, křiklavá, do&nbsp;všeho jako rtuť. Bezvousého dědečka má&nbsp;z&nbsp;celé rodiny nejraději. Kdopak z&nbsp;dospělých si&nbsp;dovede sednout k&nbsp;ní&nbsp;na&nbsp;zem, převalovat se&nbsp;v&nbsp;kotrmelcích, běhat po&nbsp;čtyřech, křičet a&nbsp;výskat, štěkat a&nbsp;kokrhat? Z&nbsp;batolátka se&nbsp;vyklubává malá holčička, ale čím více její hlavička chápe, tím srdečněji lne k&nbsp;tomuhle dědečkovi. Všichni jsou na&nbsp;ni&nbsp;hodní, všichni ji&nbsp;mají rádi, ale s&nbsp;nikým není taková švanda a&nbsp;honěnice, žádný neumí tolik legrací, žádný není tak věčně naladěn do&nbsp;žertů a&nbsp;špásů. Už&nbsp;začínají spolu chodit na&nbsp;procházky, už&nbsp;byli spolu návštěvou v&nbsp;jeho bytě. Tam, když jim nikdo nepřekážel, dědeček teprve vyváděl, chodil po&nbsp;rukou, stál na&nbsp;hlavě a&nbsp;kotrmelcoval ve&nbsp;vzduchu. Malá Liduška byla všecka unesena. Ale dědeček jí&nbsp;přikázal, že&nbsp;chce-li to&nbsp;ještě jednou vidět, nesmí o&nbsp;tom doma mluvit. A&nbsp;tak se&nbsp;mezi nimi vytváří velké tajemství. Říkají, že&nbsp;jdou na&nbsp;procházku, ale ve&nbsp;skutečnosti jdou k&nbsp;dědovi do&nbsp;bytu, zamknou se&nbsp;tam a&nbsp;vztekají se. Panečku, tenhle dědeček toho umí! Přeskočí židli, přeskočí stůl, chodí jako opice, houpá se&nbsp;překlopen na&nbsp;kruzích, praští sebou na&nbsp;zem jak dlouhý tak široký a&nbsp;zvedne se&nbsp;pozpátku a&nbsp;stojí na&nbsp;jedné ruce. V&nbsp;ložnici má&nbsp;dvě bedny a&nbsp;v&nbsp;těch jsou neuvěřitelné věci: nosy, vousy, falešné tváře a&nbsp;brady, paruky, klobouky, čepice, strakaté šaty. Vyloví něco, nasadí si&nbsp;to, a&nbsp;už&nbsp;je&nbsp;někdo docela jiný.</span></p>
        <p class="chunk" data-nb-ref-number="6" data-nb-words="46" data-nb-chars="270"><span class="idea" data-nb-ref-number="6" id="idea6" data-nb-words="46" data-nb-chars="270">Říká tomu „dělat tyátr“. To&nbsp;si&nbsp;Liduška sedne na&nbsp;pohovku proti zavřeným dveřím. Najednou se&nbsp;dveře otevřou a&nbsp;z&nbsp;nich vyjde dědeček s&nbsp;hrozitánskými vousy a&nbsp;velkým červeným nosem, na&nbsp;hlavě má&nbsp;přílbici, v&nbsp;ruce papírový meč, chodí velkými kroky a&nbsp;dupavě a&nbsp;volá hrobovým hlasem:</span></p>
        <p class="chunk" data-nb-ref-number="7" data-nb-words="12" data-nb-chars="62"><span class="idea" data-nb-ref-number="7" id="idea7" data-nb-words="12" data-nb-chars="62">„Heřman z&nbsp;Bubna byl udatný pán, u&nbsp;svého krále na&nbsp;slovo vzatý…“</span></p>
        <p class="chunk" data-nb-ref-number="8" data-nb-words="53" data-nb-chars="296"><span class="idea" data-nb-ref-number="8" id="idea8" data-nb-words="53" data-nb-chars="296">A&nbsp;když ho&nbsp;Liduška živě vidí, jak „projíždí pouště a&nbsp;lesy“, najednou odhodí meč a&nbsp;přílbici, vrhne se&nbsp;na&nbsp;zem a&nbsp;dělá, jak „zápasí lev se&nbsp;dvěma tygry“, převaluje se, řve, odskakuje, vrčí a&nbsp;prská, no, švanda je&nbsp;to, že&nbsp;Liduška nevydrží sedět, že&nbsp;vyskočí, běhá po&nbsp;pohovce, tleská, skáče a&nbsp;výská rozkoší.</span></p>
        <p class="chunk" data-nb-ref-number="9" data-nb-words="63" data-nb-chars="376"><span class="idea" data-nb-ref-number="9" id="idea9" data-nb-words="63" data-nb-chars="376">Po&nbsp;čase už&nbsp;„dělají tyátr“ spolu, děda přitáhne báječné závoje, Liduška se&nbsp;jimi ověsí a&nbsp;je&nbsp;z&nbsp;ní&nbsp;princezna Lilili a&nbsp;dědeček je&nbsp;chvilku král Habaděj XV., vládce Říše mezipotápské, chvilku černý otrok Mezulán, který věrně plní její rozkazy, chvilku princ Cinkapůr, který poklekne před princeznou, vyzná jí&nbsp;lásku a&nbsp;pak ji&nbsp;unese nahoru na&nbsp;šatník, odkud jako z&nbsp;hradu bojuje s&nbsp;drakem.</span></p>
        <p class="chunk" data-nb-ref-number="10" data-nb-words="129" data-nb-chars="745"><span class="idea" data-nb-ref-number="10" id="idea10" data-nb-words="129" data-nb-chars="745">Když se&nbsp;nabaží hry, opustí tyátr a&nbsp;dělají cirkus; to&nbsp;je&nbsp;nekonečná vztekanice a&nbsp;honěnice přes stoly a&nbsp;židle, z&nbsp;pokoje do&nbsp;pokoje, kotrmelce, skoky a&nbsp;stojky a&nbsp;zas jakoby chození po&nbsp;provaze, až&nbsp;je&nbsp;princezna Lilili úplně bez dechu křikem a&nbsp;smíchem. Pak konečně opustí zpřeházený a&nbsp;&nbsp;rozvrácený byt, vezmou se&nbsp;za&nbsp;ruce a&nbsp;jdou jako způsobný dědeček a&nbsp;hodná holčička z&nbsp;procházky domů. Liduška ví&nbsp;odmalička, že&nbsp;tohle musí zůstat jejich tajemstvím, – doma přece jen chtějí, aby byla tichá a&nbsp;mírná, aby zdaleka pozdravovala známé paničky rukulíbám a&nbsp;aby pořád na&nbsp;sebe dávala pozor a&nbsp;dobře se&nbsp;chovala. Probuzená dětská chytrost vypozorovala hned, že&nbsp;tu&nbsp;jsou dva světy, ten domácí a&nbsp;společenský a&nbsp;ten dědečkův, který je&nbsp;pro ni&nbsp;ráj, a&nbsp;už&nbsp;se&nbsp;podle toho zařizuje.</span></p>
        <p class="chunk" data-nb-ref-number="11" data-nb-words="212" data-nb-chars="1280"><span class="idea" data-nb-ref-number="11" id="idea11" data-nb-words="212" data-nb-chars="1280">Do&nbsp;varieté holčička taky nesmí. Staří Kostečkovi tam chodí rádi, je&nbsp;to&nbsp;pěkná a&nbsp;poutavá podívaná a&nbsp;Kostečka je&nbsp;velmi spokojen, když se&nbsp;může před pražským obecenstvem zablýsknout v&nbsp;ředitelské lóži. Taky Emilku Karasovou baví toto pestré divadlo, ale pan profesor Petr Karas považuje takový večer za&nbsp;ztracený a&nbsp;raději sedí doma a&nbsp;propočítává geometrii kuželosečky dané pěti dvojicemi konjugovaných bodů. Pro malou Lidku se&nbsp;varieté nehodí, to&nbsp;uznávají všichni jednomyslně. Zůstává tedy doma s&nbsp;tatínkem. Rodiče si&nbsp;libují, že&nbsp;je&nbsp;hodná, že&nbsp;je&nbsp;nezlobí prosbami, aby ji&nbsp;vzali s&nbsp;sebou. Kde by&nbsp;se&nbsp;toho nadáli, že&nbsp;se&nbsp;dítě takhle chová, protože mu&nbsp;to&nbsp;nařídil jeho milovaný dědeček Václav, a&nbsp;že&nbsp;dědeček je&nbsp;za&nbsp;to&nbsp;už&nbsp;nesčetněkrát vzal s&nbsp;sebou na&nbsp;odpolední představení! Lidka doma ani nemukne, aby se&nbsp;neprozradila, aby nepřišla o&nbsp;tu&nbsp;krásu. Neboť varieté, to&nbsp;je, božíčku, nádhera, nic není tak velkolepého, leda balety Sedm havranů a&nbsp;Královna loutek na&nbsp;Národním divadle. Ale ve&nbsp;varieté může Lidka s&nbsp;dědečkem dokonce za&nbsp;kulisy, do&nbsp;šaten a&nbsp;ke&nbsp;klecím, neboť pokaždé tu&nbsp;jsou nějaká zvířata a&nbsp;některá možno krmit a&nbsp;hladit. Pro malé děvče je&nbsp;v&nbsp;tom plno tajemného dobrodružství, plno rozkoší a&nbsp;krás; říkejte si, co&nbsp;chcete, žádná holka na&nbsp;světě nemá tak nádherného dědečka, jako je&nbsp;bezvousý dědeček Václav.</span></p>
        <p class="chunk" data-nb-ref-number="12" data-nb-words="47" data-nb-chars="380"><span class="idea" data-nb-ref-number="12" id="idea12" data-nb-words="47" data-nb-chars="380">Středoškolský profesor Petr Karas začíná být evropsky uznávanou kapacitou, o&nbsp;jeho spisech se&nbsp;referuje ve&nbsp;velkých mezinárodních revuích matematických, dvakráte přednášel na&nbsp;kongresu matematiků, ve&nbsp;Výmaru a&nbsp;v&nbsp;Lyoně, po&nbsp;spise „Několik nových pohledů na&nbsp;Bolzano-Cauchyovo kritérium konvergentních a&nbsp;divergentních posloupností“ udělila mu&nbsp;Univerzita Karlo-Ferdinandova právo docentury.</span></p>
        <p class="chunk" data-nb-ref-number="13" data-nb-words="33" data-nb-chars="208"><span class="idea" data-nb-ref-number="13" id="idea13" data-nb-words="33" data-nb-chars="208">„Tedy Vrchlický to&nbsp;není, kuželosečka holt není sonet,“ říkává o&nbsp;něm jeho tchán, spokojeně se&nbsp;probíraje plnovousem, „ale náš dům se&nbsp;v&nbsp;něm dočká poct nejvyšších. Ne&nbsp;nadarmo jsem volil tovární značku Excelsior.“</span></p>
        <p class="chunk" data-nb-ref-number="14" data-nb-words="38" data-nb-chars="225"><span class="idea" data-nb-ref-number="14" id="idea14" data-nb-words="38" data-nb-chars="225">„To se&nbsp;málokdy najde,“ chlubila se&nbsp;paní Kostečková svým známým paničkám, „génius a&nbsp;vzorný manžel. Naše Emilka je&nbsp;tak šťastná… Škoda že&nbsp;už&nbsp;zeť nepíše básně. Je&nbsp;totiž taky básník a&nbsp;znalci říkají, že&nbsp;nemá daleko do&nbsp;Vrchlického.“</span></p>
        <p class="chunk" data-nb-ref-number="15" data-nb-words="33" data-nb-chars="200"><span class="idea" data-nb-ref-number="15" id="idea15" data-nb-words="33" data-nb-chars="200">„Petr je&nbsp;neskonale hodný,“ říkala blaženě tloustnoucí Emilka, tulíc se&nbsp;k&nbsp;svému muži jako slepička, „ono to&nbsp;každé <em>x</em> dá&nbsp;moc starostí a&nbsp;práce, ale on&nbsp;nepovolí, dokud nebude dvorním radou, viď, Petříčku?“</span></p>
        <p class="chunk" data-nb-ref-number="16" data-nb-words="112" data-nb-chars="698"><span class="idea" data-nb-ref-number="16" id="idea16" data-nb-words="112" data-nb-chars="698">Uprostřed té&nbsp;blahobytné spokojenosti rejdil dědeček Václav a&nbsp;jen si&nbsp;mnul ruce. Byl nesmírně šťasten, že&nbsp;ve&nbsp;vnučce objevil milovanou jiskru života, temperament, odvahu a&nbsp;veselí, čeho všeho postrádal tak bolestně u&nbsp;svého syna. Měl Petra docela rád a&nbsp;nikdy mu&nbsp;slova zlého neřekl. Ale došel k&nbsp;přesvědčení, že&nbsp;Petr způsobil největší převraty v&nbsp;jejich životě. Kvůli Petrovi zanikl vlastně Cirkus Humberto; kdyby se&nbsp;byl Petr narodil s&nbsp;jinou povahou, mohla Helena ještě jezdit a&nbsp;Vašku by&nbsp;byl ještě výkonným umělcem. Proto se&nbsp;nedají dělat žádné výčitky, ale Vašku nebude na&nbsp;stará kolena předstírat, že&nbsp;mu&nbsp;nějak imponují Petrovy vědecké úspěchy. Hoch dělá řádně svou věc, to&nbsp;je&nbsp;v&nbsp;pořádku, jaképak obdivování.</span></p>
        <p class="chunk" data-nb-ref-number="17" data-nb-words="112" data-nb-chars="649"><span class="idea" data-nb-ref-number="17" id="idea17" data-nb-words="112" data-nb-chars="649">„Jdeš si&nbsp;svou cestou, Petříčku,“ říkává sám k&nbsp;sobě Václav Karas, když leží v&nbsp;opuštěném bytě a&nbsp;vlaky na&nbsp;viaduktu hučí a&nbsp;duní, „ale mezi námi je&nbsp;ještě nějaký dloužek. Já&nbsp;jsem obětoval svůj život a&nbsp;život humbertovských rodin, aby se&nbsp;tvé dušičce nestala žádná křivda. Za&nbsp;to&nbsp;mám právo žádat, abys ty&nbsp;a&nbsp;tvoje sladká Emilka nezpůsobili žádnou křivdu dušičce vaší Lidušky. Pánbůh dal, abys opustil frajkumšt naší rodiny a&nbsp;šel do&nbsp;města, za&nbsp;katedru. A&nbsp;posadil se&nbsp;do&nbsp;bohatství. Jestli však pánbůh míní, že&nbsp;by&nbsp;tvoje dcera se&nbsp;měla zas vrátit do&nbsp;frajkumštu, do&nbsp;světa tvé mámy, báby a&nbsp;prabáby, přijdu se&nbsp;svou směnkou, Petříčku, a&nbsp;budu žádat spravedlivé vyrovnání.“</span></p>
        <p class="chunk" data-nb-ref-number="18" data-nb-words="91" data-nb-chars="495"><span class="idea" data-nb-ref-number="18" id="idea18" data-nb-words="91" data-nb-chars="495">Takhle si&nbsp;to&nbsp;Václav Karas říká, ale ve&nbsp;skutečnosti už&nbsp;věří, že&nbsp;ta&nbsp;maličká Lilili je&nbsp;k&nbsp;něčemu určena, že&nbsp;je&nbsp;v&nbsp;ní&nbsp;něco, co&nbsp;nebylo v&nbsp;jejím tátovi, a&nbsp;že&nbsp;by&nbsp;to&nbsp;zahynulo, kdyby o&nbsp;ní&nbsp;rozhodovali jen její rodiče. I&nbsp;chodí dědeček Václav, do&nbsp;ničeho nemluví, do&nbsp;ničeho se&nbsp;neplete, ale pilně klade své podkůpky a&nbsp;hromadí zápalný materiál. A&nbsp;když někdy přijde večer do&nbsp;svého bytu a&nbsp;musí urovnávat koberec a&nbsp;přestavovat nábytek, jak to&nbsp;tu&nbsp;s&nbsp;Lidkou odpoledne zřídili, nejednou si&nbsp;při tom luskne prsty a&nbsp;zavolá:</span></p>
        <p class="chunk" data-nb-ref-number="19" data-nb-words="10" data-nb-chars="60"><span class="idea" data-nb-ref-number="19" id="idea19" data-nb-words="10" data-nb-chars="60">„Vyrvu tu&nbsp;dušičku, vyrvu ji, bude zas ve&nbsp;světě Humbertovna!“</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_059.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>