<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="VI">
    <meta name="apple-mobile-web-app-capable" content="yes">
    <title>VI</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_019.html">
    <link rel="next" href="./cirkus_humberto_021.html">
    <meta name="nb-order" content="16">
    <link rel="self" href="cirkus_humberto_020.html">
    <meta name="nb-identifier" content="bass-cirkus-humberto-933dcbf">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="3619" data-nb-chars="21031">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_019.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">VI</span></h1>
        <section>
          <p class="chunk" data-nb-ref-number="2" data-nb-words="232" data-nb-chars="1435"><span class="idea" data-nb-ref-number="2" id="idea2" data-nb-words="232" data-nb-chars="1435">Museli přiznat Achmedu Roméovi, že&nbsp;Vaška zbytečně netýral. Věděl, že&nbsp;protahování svalů, ohýbání páteře a&nbsp;uvolňování kloubů jsou strašně bolestné procedury, a&nbsp;znal ze&nbsp;zkušenosti, kolik dětí se&nbsp;přitom vyděsí tak, že&nbsp;s&nbsp;tuhostí těla ztratí i&nbsp;odvahu ducha. Ale není nic pro pohled truchlivějšího než dítě, které dělá své povinné kejkle jen proto, že&nbsp;musí a&nbsp;že&nbsp;se&nbsp;bojí. Čím okamžitě vítězili arabští, berberští a&nbsp;marokánští akrobaté, když v&nbsp;celých rodinných skupinách vtrhli do&nbsp;evropských cirkusů a&nbsp;pouťových buď, to&nbsp;byla právě ohnivost jejich produkce, divoký zápal, který přecházel už&nbsp;i&nbsp;na&nbsp;malá batolátka, že&nbsp;sama nabíhala na&nbsp;zdvižené nohy otce ležícího zády na&nbsp;zemi a&nbsp;vyžadovala si, aby jimi aspoň pohazoval ve&nbsp;vzduchu. Ikarská produkce se&nbsp;rozvinula vždy jako bouřlivé víření v&nbsp;přemetech a&nbsp;skocích a&nbsp;Achmed dbal, aby žádný z&nbsp;jeho žáků neztrácel, čemu sám říkal plamen. Sám někdy, když leže na&nbsp;zádech chytal a&nbsp;vyhazoval svá děcka a&nbsp;hoši kroužili vzduchem a&nbsp;přeletovali se, byl zasažen dravostí produkce jako horečkou, byl zachvácen tempem jako posedlostí, že&nbsp;najednou začal s&nbsp;hlavou na&nbsp;podložce zpívat súru koní z&nbsp;koránu: „Při koních soptících, kopyty jiskřících, při koních šturmem se&nbsp;za&nbsp;jitra ženoucích, při koních ve&nbsp;cvalu v&nbsp;prachu se&nbsp;kryjících, při koních čelo vojsk vítězně bíjících!“ A&nbsp;nohy Achmedovy pak hrály furioso a&nbsp;děti lítaly jako meteory a&nbsp;produkce byla jako ohňostroj a&nbsp;lidé začínali tleskat, ještě než Achmed dozpíval súru.</span></p>
          <p class="chunk" data-nb-ref-number="3" data-nb-words="77" data-nb-chars="435"><span class="idea" data-nb-ref-number="3" id="idea3" data-nb-words="77" data-nb-chars="435">„Alláh je&nbsp;Alláh a&nbsp;strach je&nbsp;strach,“ říkával mluvě o&nbsp;své škole, „bát se, je&nbsp;člověku vrozeno, a&nbsp;nebát se, to&nbsp;je&nbsp;teprve výchova. A&nbsp;strach strachem nevyženeš. Strach musíš přemáhat a&nbsp;odstraňovat, jako odstraňuješ slabost svalů. Cvič dobře, a&nbsp;slabost se&nbsp;mění v&nbsp;sílu, strach v&nbsp;odvahu, hoch v&nbsp;muže. Frankové zakazují práci dětí v&nbsp;cirkusech. Alláh ví, že&nbsp;se&nbsp;mne to&nbsp;netýká. Můj pětiletý syn je&nbsp;už&nbsp;proti utrpení muž a&nbsp;připraven nést svůj osud.“</span></p>
          <p class="chunk" data-nb-ref-number="4" data-nb-words="103" data-nb-chars="559"><span class="idea" data-nb-ref-number="4" id="idea4" data-nb-words="103" data-nb-chars="559">Roméo, pravda, při cvičení řval a&nbsp;hulákal a&nbsp;koulel očima a&nbsp;cenil zuby, ale Vašek brzo poznal, že&nbsp;to&nbsp;všecko je&nbsp;na&nbsp;povzbuzenou a&nbsp;pro ohlušení a&nbsp;že&nbsp;Achmedův křik je&nbsp;jako chvaty jeho rukou pln citlivosti. A&nbsp;shledal také, že&nbsp;Achmed nechce po&nbsp;něm vše, co&nbsp;provádí se&nbsp;svými dětmi. Když už&nbsp;Vašek dokázal, že&nbsp;se&nbsp;prohnul dozadu tak, že&nbsp;se&nbsp;rukama dotkl země, spokojil se&nbsp;Achmed tím, že&nbsp;ho&nbsp;jen cvičil, aby to&nbsp;bylo pevné opření; kdežto své děti v&nbsp;tomto stadiu nutil, aby při tom překlopení roztahovaly ruce na&nbsp;zemi dál a&nbsp;dál od&nbsp;sebe, což znamenalo bolest stále stupňovanou.</span></p>
          <p class="chunk" data-nb-ref-number="5" data-nb-words="146" data-nb-chars="887"><span class="idea" data-nb-ref-number="5" id="idea5" data-nb-words="146" data-nb-chars="887">„Vašku nebude hadí muž,“ říkával Roméo Kerholcovi, když se&nbsp;ten přišel podívat, jak učení postupuje, „Vašku bude skokan a&nbsp;kaskadér a&nbsp;bude mít ušlechtilé mravy kejklíře ze&nbsp;starého rodu. Dobré mravy jsou v&nbsp;Evropě v&nbsp;úpadku. Vy&nbsp;Frankové jíte vidličkou a&nbsp;utíráte se&nbsp;ubrouskem a&nbsp;vážete si&nbsp;kravaty, a&nbsp;to&nbsp;jsou samé vnější věci; ale nevíte, jaký je&nbsp;rozdíl mezi nástupní poklonou a&nbsp;poklonou ze&nbsp;zdvořilosti a&nbsp;malou děkovací poklonou a&nbsp;velkou děkovací poklonou a&nbsp;poklonou před pádišáhem. Ale moje děti, aby je&nbsp;Alláh zachoval, vědí ještě, co&nbsp;je&nbsp;riverenza lunga na&nbsp;šest taktů a&nbsp;riverenza grave na&nbsp;čtyři a&nbsp;riverenza minima a&nbsp;riverenza semiminima čili breve. To&nbsp;přece patří k&nbsp;vznešenosti umění, že&nbsp;uchovává a&nbsp;předvádí lidem dokonalé způsoby podle starých jemných předpisů, které stanovili nejmoudřejší učitelé ve&nbsp;svatém městě Kairuánu, v&nbsp;oáze Mursuk, ve&nbsp;městě el&nbsp;Obeїd v&nbsp;Kordofánu, v&nbsp;Káhiře a&nbsp;v&nbsp;Damašku.“</span></p>
          <p class="chunk" data-nb-ref-number="6" data-nb-words="12" data-nb-chars="70"><span class="idea" data-nb-ref-number="6" id="idea6" data-nb-words="12" data-nb-chars="70">„Dobrá,“ odpovídal Kerholec, „jde jen o&nbsp;to, aby Vašku, až&nbsp;bude velký…“</span></p>
          <p class="chunk" data-nb-ref-number="7" data-nb-words="76" data-nb-chars="477"><span class="idea" data-nb-ref-number="7" id="idea7" data-nb-words="76" data-nb-chars="477">„Vašku nebude velký,“ zavrtěl hlavou Roméo. „Alláh učinil, aby páteř člověka rostla vzpřímená. A&nbsp;když veliký učitel umění Ali ben Rachmadin prosil archanděla Michaela, aby mu&nbsp;dovolil ohýbat žákům páteř pro větší slávu Alláhovu, vzkázal mu&nbsp;Alláh, jehož jméno budiž pochváleno, že&nbsp;si&nbsp;může vybrat jen dvojí milost: buď pevnou páteř, která poroste, nebo ohebnou, jejíž růst se&nbsp;zastaví. A&nbsp;slovo Alláhovo zůstalo. Nikdo z&nbsp;nás není velký, neboť tělo, které se&nbsp;prohne v&nbsp;kolo, neroste.“</span></p>
          <p class="chunk" data-nb-ref-number="8" data-nb-words="30" data-nb-chars="206"><span class="idea" data-nb-ref-number="8" id="idea8" data-nb-words="30" data-nb-chars="206">Kerholcovi napadlo, že&nbsp;opravdu všichni dobří skákači, které znal, byli menších postav, ale nepřemýšlel ani o&nbsp;legendě Achmedově, ani o&nbsp;skutečnosti, že&nbsp;chrupavky dětí při akrobatice kostnatí a&nbsp;zpomalují růst.</span></p>
          <p class="chunk" data-nb-ref-number="9" data-nb-words="12" data-nb-chars="67"><span class="idea" data-nb-ref-number="9" id="idea9" data-nb-words="12" data-nb-chars="67">Chtěl jen vysvětlit Roméovi, že&nbsp;u&nbsp;Vaška jde hlavně o&nbsp;dobré základy.</span></p>
          <p class="chunk" data-nb-ref-number="10" data-nb-words="14" data-nb-chars="104"><span class="idea" data-nb-ref-number="10" id="idea10" data-nb-words="14" data-nb-chars="104">„Mašalah,“ zvolal Roméo, „nejlepší učitel nedá dítěti víc než dobré základy. Koukejte, například tohle.“</span></p>
          <p class="chunk" data-nb-ref-number="11" data-nb-words="10" data-nb-chars="56"><span class="idea" data-nb-ref-number="11" id="idea11" data-nb-words="10" data-nb-chars="56">Roméo se&nbsp;rozběhl třemi kroky a&nbsp;udělal přemet ve&nbsp;vzduchu.</span></p>
          <p class="chunk" data-nb-ref-number="12" data-nb-words="137" data-nb-chars="773"><span class="idea" data-nb-ref-number="12" id="idea12" data-nb-words="137" data-nb-chars="773">„Ecco. Co&nbsp;to&nbsp;bylo? Pan Kerholec řekne salto. Ale Achmed Roméo přitom uprostřed salta udělal plnou piruetu kolem vlastního těla. Štičí skok, signore, a&nbsp;ne&nbsp;salto. A&nbsp;odraz ze&nbsp;země, ne&nbsp;z&nbsp;vaší trampolíny. A&nbsp;dopadnutí na&nbsp;zem pomalé a&nbsp;měkké, jako by&nbsp;mne snášelo sedm džinů. Jak dlouho jsem se&nbsp;tomu učil? Šestnáct let, signore, esercízio di&nbsp;sédici anni in&nbsp;totale, než jsem uměl i&nbsp;to&nbsp;splývavé přistání na&nbsp;zem; a&nbsp;opakovat to&nbsp;musím stále, un&nbsp;anno fa, una settimana fa, oggi, domani e&nbsp;posdomani, dnes, zítra i&nbsp;pozítří – kde mám na&nbsp;to&nbsp;učitele? Ne, signore, učitel jen dítě připraví, uvolní mu&nbsp;tělo, upevní svaly, zocelí srdce, ukáže kroky, jak se&nbsp;na&nbsp;to&nbsp;jde; a&nbsp;všecko ostatní je&nbsp;věc žáka. Achmed Roméo nenaučí Vašku opravdu víc než základy; ale budou to&nbsp;základy nejlepší školy, signore.“</span></p>
          <p class="chunk" data-nb-ref-number="13" data-nb-words="196" data-nb-chars="1131"><span class="idea" data-nb-ref-number="13" id="idea13" data-nb-words="196" data-nb-chars="1131">V&nbsp;jedné věci měli všichni cirkusáci pravdu: když předpovídali Vaškovi, že&nbsp;bolesti bude cítit jen v&nbsp;prvních dnech. Myslíval si&nbsp;někdy, že&nbsp;už&nbsp;to&nbsp;ani nevydrží, a&nbsp;jeho tiché „hernajs“ stokráte mu&nbsp;vyklouzlo skrze zaťaté zuby. A&nbsp;hle, jednoho dne takřka rázem tělo jako když povolí, všecko se&nbsp;to&nbsp;nějak urovnalo, svaly a&nbsp;klouby se&nbsp;přizpůsobily a&nbsp;Vašek necítil větší bolesti než při kterékoli namáhavé hře. Bylo to&nbsp;ovšem svědectvím, že&nbsp;ho&nbsp;Roméo zpracoval velmi rovnoměrně a&nbsp;důkladně. Ale o&nbsp;tom Vašek nepřemítal. Cítil se&nbsp;najednou jako znovuzrozen a&nbsp;sám vytrvale opakoval první cviky. Stojku vydržel nyní stát nehnutě, i&nbsp;když ho&nbsp;Achmed vzal za&nbsp;ruce a&nbsp;zvedl. A&nbsp;ze&nbsp;stojky a&nbsp;z&nbsp;překlopení nazad přešel k&nbsp;prvním přemetům přes ruce nazpět, které se&nbsp;v&nbsp;hantýrce nazývají flip. A&nbsp;pak cvičil opičí skok, salto pozpátku na&nbsp;jednu nohu, připjat na&nbsp;šňůře, aby se&nbsp;nepotloukl a&nbsp;hlavně aby si&nbsp;dodal kuráže. Ale už&nbsp;ho&nbsp;také nebolely pády, protože se&nbsp;naučil napnout svaly zad i&nbsp;nohou, takže dopadal na&nbsp;ně&nbsp;jako na&nbsp;tuhé polštáře. I&nbsp;prsty mu&nbsp;zesílily a&nbsp;on&nbsp;dovedl přímým tělem padnout dopředu na&nbsp;holou zem a&nbsp;jeho prsty rozevřené při těle vypérovaly dopad bez nárazu.</span></p>
          <p class="chunk" data-nb-ref-number="14" data-nb-words="199" data-nb-chars="1142"><span class="idea" data-nb-ref-number="14" id="idea14" data-nb-words="199" data-nb-chars="1142">Se&nbsp;zánikem bolestí se&nbsp;mu&nbsp;vrátila bývalá nálada. Už&nbsp;zase nevydržel sedět, už&nbsp;zase probíhal stáje i&nbsp;zvěřinec, aby u&nbsp;všeho byl, a&nbsp;znovu se&nbsp;vrátil k&nbsp;Hansovi, aby se&nbsp;dál cvičil pod jeho dozorem v&nbsp;jízdě. I&nbsp;to&nbsp;teď šlo kupodivu jinak, Vašek se&nbsp;vyšvihl do&nbsp;sedla s&nbsp;lehkostí, jaké dříve neznal, a&nbsp;samo cvičení ho&nbsp;nijak neunavovalo, třebaže Hans ho&nbsp;proháněl podle starých, hodně bezohledných pravidel. Nejhezčí bylo, když Hans dal Vaškovi do&nbsp;rukou míč, rozehnal Mary na&nbsp;lonži do&nbsp;nejdelšího klusu a&nbsp;Vašek si&nbsp;přitom musel míč vyhazovat a&nbsp;chytat, aniž se&nbsp;mohl podívat na&nbsp;uzdu nebo na&nbsp;koně. Vašek to&nbsp;přijal jako poutavou hru a&nbsp;ve&nbsp;skutečnosti to&nbsp;bylo znamenité jezdecké cvičení pro uvolnění beder a&nbsp;měkkost v&nbsp;sedle. Vašek se&nbsp;v&nbsp;Achmedově škole naučil něčemu, co&nbsp;ho&nbsp;dřív nenapadlo: sledoval pohyby svého těla odděleně. Zakousl-li se&nbsp;do&nbsp;cvičení, pozoroval postupné posuny nohou, rukou, trupu, hlavy a&nbsp;jejich vzájemné působení na&nbsp;rovnováhu; v&nbsp;podvědomí se&nbsp;mu&nbsp;už&nbsp;vyvíjel smysl pro kontrolu těla, a&nbsp;když mu&nbsp;Hans řekl, že&nbsp;dobrý jezdec má&nbsp;ruce s&nbsp;uzdou v&nbsp;pevné, klidné poloze nad sedlem a&nbsp;nerejdí s&nbsp;nimi, stačilo to&nbsp;vysvětlení, aby Vašek na&nbsp;Mary své ruce ihned zvládl.</span></p>
          <p class="chunk" data-nb-ref-number="15" data-nb-words="24" data-nb-chars="145"><span class="idea" data-nb-ref-number="15" id="idea15" data-nb-words="24" data-nb-chars="145">Jednoho dne, když seskočil se&nbsp;svého bandurka a&nbsp;odstrojil si&nbsp;jej, zavolal ho&nbsp;Hans a&nbsp;Vašek užasl: Hans mu&nbsp;podával šambriéru, velký cvičitelský bič.</span></p>
          <p class="chunk" data-nb-ref-number="16" data-nb-words="20" data-nb-chars="94"><span class="idea" data-nb-ref-number="16" id="idea16" data-nb-words="20" data-nb-chars="94">„Tumáš, Vašku, s&nbsp;tím se&nbsp;taky musíš naučit zacházet. Vem si&nbsp;to&nbsp;ven a&nbsp;uč&nbsp;se&nbsp;tam zatím bez koní.“</span></p>
          <p class="chunk" data-nb-ref-number="17" data-nb-words="145" data-nb-chars="839"><span class="idea" data-nb-ref-number="17" id="idea17" data-nb-words="145" data-nb-chars="839">Vašek div nevýskl radostí: bič, opravdický, velikánský bič, zrovna takový, jako má&nbsp;direktor nebo pan Perreira! Vysoký bič, mnohem vyšší než Vašek, nahoře ohnutý krásným ohybem, s&nbsp;bílým koncem, který se&nbsp;natřásal a&nbsp;poletoval jak stříbrné hádě. Vašek se&nbsp;s&nbsp;ním hrnul ven s&nbsp;tváří slavnostní a&nbsp;vzrušenou, nejdříve stranou za&nbsp;vozy, aby ho&nbsp;hned všichni neviděli, jak s&nbsp;tím zápolí. Neboť hned shledal, že&nbsp;je&nbsp;ten bič mnohem těžší, než si&nbsp;představoval, a&nbsp;že&nbsp;tedy nebude pro jeho klukovské ruce zrovna lehké jej zvládnout. Taky se&nbsp;to&nbsp;ukázalo: takový bič, panečku, je&nbsp;čertovská věc, švihneš jím, a&nbsp;prásk, šňůra ti&nbsp;odněkud přiletí a&nbsp;sekne tě&nbsp;přes záda nebo po&nbsp;hlavě. A&nbsp;opravdu jím zapráskat, na&nbsp;to&nbsp;je, hernajs, potřebí síly! První dny se&nbsp;Vašek spíš s&nbsp;bičem potácel, než aby s&nbsp;ním doopravdy něco dělal. V&nbsp;takovou chvíli se&nbsp;u&nbsp;něho zastavil kulhavý Harwey.</span></p>
          <p class="chunk" data-nb-ref-number="18" data-nb-words="14" data-nb-chars="76"><span class="idea" data-nb-ref-number="18" id="idea18" data-nb-words="14" data-nb-chars="76">„Halloh, Vašku, that is&nbsp;a&nbsp;wonderful whip! Nádherný bič – kdopak ti&nbsp;jej dal?“</span></p>
          <p class="chunk" data-nb-ref-number="19" data-nb-words="3" data-nb-chars="20"><span class="idea" data-nb-ref-number="19" id="idea19" data-nb-words="3" data-nb-chars="20">„Hans, pane Harwey!“</span></p>
          <p class="chunk" data-nb-ref-number="20" data-nb-words="6" data-nb-chars="24"><span class="idea" data-nb-ref-number="20" id="idea20" data-nb-words="6" data-nb-chars="24">„A to&nbsp;s&nbsp;ním máš cvičit?“</span></p>
          <p class="chunk" data-nb-ref-number="21" data-nb-words="3" data-nb-chars="19"><span class="idea" data-nb-ref-number="21" id="idea21" data-nb-words="3" data-nb-chars="19">„Ano, pane Harwey.“</span></p>
          <p class="chunk" data-nb-ref-number="22" data-nb-words="21" data-nb-chars="122"><span class="idea" data-nb-ref-number="22" id="idea22" data-nb-words="21" data-nb-chars="122">„Hans je&nbsp;starý hlupák, když si&nbsp;myslí, že&nbsp;můžeš držet takový whiphandle. Pojď se&nbsp;mnou, Vašku, já&nbsp;ti&nbsp;vyhledám něco lepšího.“</span></p>
          <p class="chunk" data-nb-ref-number="23" data-nb-words="26" data-nb-chars="148"><span class="idea" data-nb-ref-number="23" id="idea23" data-nb-words="26" data-nb-chars="148">Harwey zamířil k&nbsp;jednomu ze&nbsp;svých skladištních vozů, chvíli v&nbsp;něm kramařil, pak vylezl a&nbsp;podal Vaškovi starý, odřený bič, ale o&nbsp;hodně menší a&nbsp;lehčí.</span></p>
          <p class="chunk" data-nb-ref-number="24" data-nb-words="29" data-nb-chars="157"><span class="idea" data-nb-ref-number="24" id="idea24" data-nb-words="29" data-nb-chars="157">„Ten ti&nbsp;půjde lépe do&nbsp;ruky. To&nbsp;je&nbsp;ještě po&nbsp;starém Humbertovi, z&nbsp;doby, kdy měli menší manéž. S&nbsp;tím budeš moci crackovat, víš, dělat crash!… no, práskat, yes.“</span></p>
          <p class="chunk" data-nb-ref-number="25" data-nb-words="21" data-nb-chars="127"><span class="idea" data-nb-ref-number="25" id="idea25" data-nb-words="21" data-nb-chars="127">Vašek to&nbsp;zkusil, a&nbsp;opravdu, na&nbsp;tenhle svými silami stačil. Jednou, dvakrát, třikrát si&nbsp;práskl jak z&nbsp;pistole a&nbsp;poskočil radostí.</span></p>
          <p class="chunk" data-nb-ref-number="26" data-nb-words="57" data-nb-chars="313"><span class="idea" data-nb-ref-number="26" id="idea26" data-nb-words="57" data-nb-chars="313">„Hernajs, pane Harwey, ten práská, co? Slyšíte, pane Harwey, jak práská? Co&nbsp;myslíte, pane Harwey, myslíte, že&nbsp;táta slyší, jak to&nbsp;práská? A&nbsp;co&nbsp;myslíte, že&nbsp;si&nbsp;táta myslí, když slyší práskat, kdo to&nbsp;práská? Myslíte si, že&nbsp;si&nbsp;táta myslí, že&nbsp;to&nbsp;práskám já? Nebo si&nbsp;myslíte, že&nbsp;si&nbsp;táta myslí, že&nbsp;to&nbsp;práská pan Berwitz?“</span></p>
          <p class="chunk" data-nb-ref-number="27" data-nb-words="43" data-nb-chars="218"><span class="idea" data-nb-ref-number="27" id="idea27" data-nb-words="43" data-nb-chars="218">„Ou, ou, to&nbsp;je&nbsp;moc otázek na&nbsp;starého člověka. A&nbsp;nemysli si, že&nbsp;práskání je&nbsp;všecko, co&nbsp;se&nbsp;s&nbsp;bičem dělá. To&nbsp;se&nbsp;ví, musíš se&nbsp;učit i&nbsp;to&nbsp;crack, práskat, yes. A&nbsp;nejen takhle. Koukej, to&nbsp;já&nbsp;prásknu dvakrát na&nbsp;jedno švihnutí…“</span></p>
          <p class="chunk" data-nb-ref-number="28" data-nb-words="35" data-nb-chars="186"><span class="idea" data-nb-ref-number="28" id="idea28" data-nb-words="35" data-nb-chars="186">Harwey trhl škubaně větším bičem a&nbsp;bílý konec dal dvě třaskavé rány. „A ty&nbsp;musíš umět udělat i&nbsp;třikrát crash, yes. A&nbsp;dělat to&nbsp;elegantně, aby se&nbsp;bič krásně vinul, yes. Ale to&nbsp;není všecko.</span></p>
          <p class="chunk" data-nb-ref-number="29" data-nb-words="1" data-nb-chars="8"><span class="idea" data-nb-ref-number="29" id="idea29" data-nb-words="1" data-nb-chars="8">Koukej.“</span></p>
          <p class="chunk" data-nb-ref-number="30" data-nb-words="26" data-nb-chars="138"><span class="idea" data-nb-ref-number="30" id="idea30" data-nb-words="26" data-nb-chars="138">Harwey vzal kus novin, zmuchlal je&nbsp;a&nbsp;hodil opodál na&nbsp;zem. Pak si&nbsp;odměřil od&nbsp;papíru celou délku biče, tam si&nbsp;stoupl, švihl a&nbsp;papír odletěl.</span></p>
          <p class="chunk" data-nb-ref-number="31" data-nb-words="172" data-nb-chars="947"><span class="idea" data-nb-ref-number="31" id="idea31" data-nb-words="172" data-nb-chars="947">„Well, to&nbsp;je&nbsp;to! To&nbsp;bit! Strefit se! To&nbsp;nebudeš umět okamžitě. To&nbsp;se&nbsp;budeš učit třeba čtvrt roku, než se&nbsp;bezpečně strefíš. A&nbsp;pak se&nbsp;budeš učit dál, yes. Musíš umět strefit se&nbsp;ze&nbsp;středu manéže na&nbsp;kterékoli místo a&nbsp;buď tam prásknout, nebo jen štípnout, nebo jen se&nbsp;dotknout. Tušírovat. Musíš umět tam zasadit švihnutí shora nebo zdola, zleva nebo zprava. Taky se&nbsp;musí umět lupnout bičem, že&nbsp;to&nbsp;jen koni prskne u&nbsp;uší a&nbsp;nedotkne se&nbsp;ho&nbsp;to. A&nbsp;pak švihnout rychle za&nbsp;sebou na&nbsp;tři různá místa, jako kdyby ti&nbsp;tři koně dělali neplechu. Zkrátka, Vašku, bič musí za&nbsp;tebe mluvit, I&nbsp;say, a&nbsp;musí za&nbsp;tebe povědět koníčkům, co&nbsp;chceš: rychleji, pomaleji, neskákat nebo skočit, jednou pokárat a&nbsp;jednou pochválit. Yes. To&nbsp;všecko je&nbsp;důležitější než práskat bičem do&nbsp;vzduchu. Náš direktor má&nbsp;bič tak bezpečně v&nbsp;ruce, že&nbsp;mu&nbsp;hodíš jablko a&nbsp;on&nbsp;je&nbsp;ve&nbsp;vzduchu přesekne. Počítám, že&nbsp;tak za&nbsp;rok začneš trochu bič ovládat. Protože bič, I&nbsp;say, cirkusácký bič je&nbsp;celá věda. Yes.“</span></p>
          <p class="chunk" data-nb-ref-number="32" data-nb-words="67" data-nb-chars="423"><span class="idea" data-nb-ref-number="32" id="idea32" data-nb-words="67" data-nb-chars="423">Vaškovi se&nbsp;tak začalo nové úporné cvičení, do&nbsp;kterého se&nbsp;vložil se&nbsp;vší chlapeckou vážností. Roméovi kluci brzo objevili jeho esercízio. Nejprve na&nbsp;něho koukali s&nbsp;uctivým obdivem, brzo však se&nbsp;při tom rozvinula velká zábava: místo do&nbsp;zmuchlaného papíru strefoval se&nbsp;Vašek do&nbsp;pobíhajících černých Roméovců, kteří ze&nbsp;všech stran vskakovali do&nbsp;okruhu jeho biče, vyzývavě křičeli o&nbsp;ránu a&nbsp;strašně řvali, když ji&nbsp;opravdu dostali.</span></p>
          <p class="chunk" data-nb-ref-number="33" data-nb-words="118" data-nb-chars="634"><span class="idea" data-nb-ref-number="33" id="idea33" data-nb-words="118" data-nb-chars="634">S&nbsp;těmi kluky měl Vašek vůbec svůj kříž. Už&nbsp;nelibě snášel, že&nbsp;byli pořád při tom, když ho&nbsp;jejich táta proháněl. To&nbsp;Vašek neměl rád. Byl přece doma odmalička uznaným náčelníkem celé hordy kluků a&nbsp;s&nbsp;jakousi chlapskou hrdostí dbal na&nbsp;to, aby ho&nbsp;žádný nepřistihl při nějaké slabotě. A&nbsp;tady najednou ta&nbsp;černá chasa uměla všecko líp a&nbsp;hračkou jí&nbsp;šlo, co&nbsp;Vašek před nimi stále oral a&nbsp;oral. Nikdy se&nbsp;mu&nbsp;při tom neposmívali, to&nbsp;je&nbsp;pravda, ale už&nbsp;to, že&nbsp;mu&nbsp;za&nbsp;stálého křiku ukazovali, jak je&nbsp;snadné, co&nbsp;on&nbsp;nemůže svést, už&nbsp;to&nbsp;ho&nbsp;děsně žralo; a&nbsp;v&nbsp;duchu si&nbsp;stokráte přísahal, že&nbsp;to&nbsp;těm umouněným panchartům ukáže, jen co&nbsp;zvládne aspoň první skoky.</span></p>
          <p class="chunk" data-nb-ref-number="34" data-nb-words="308" data-nb-chars="1870"><span class="idea" data-nb-ref-number="34" id="idea34" data-nb-words="308" data-nb-chars="1870">Nejhorší a&nbsp;nejpodivnější byl jeho poměr k&nbsp;Paolovi. Bylo to&nbsp;tiché napětí a&nbsp;mělo svůj prapůvod snad v&nbsp;tom, že&nbsp;mu&nbsp;Vašek nemohl nic vážnějšího vytknout. Paolo byl o&nbsp;něco starší, byl neskonale protřelejší a&nbsp;cvičit uměl, že&nbsp;mu&nbsp;Vašek zatím jen záviděl. Paolo byl hezký hoch, štíhlý, pružný, postavil-li se, stál vždycky trochu teatrálně, dělal-li něco, byly jeho pohyby ladné a&nbsp;líbivé. Věděl to&nbsp;o&nbsp;sobě a&nbsp;už&nbsp;tu&nbsp;svou hezkost uplatňoval. Vašek se&nbsp;před ním cítil všecek jako sukovatý a&nbsp;neohrabaný. Paolo měl smělý pohled, ba&nbsp;mohlo se&nbsp;říci drzý, jenže mu&nbsp;v&nbsp;zářivých očích hrálo cosi lišáckého, co&nbsp;bylo ihned připraveno přeměnit drzost v&nbsp;nevinné čtveračení, kdyby snad pro drzost mělo přilétnout okřiknutí nebo dokonce pohlavek: „Ó, snad byste nebyli tak zlí na&nbsp;hezkého, nevinného Paola?“ Vašek byl prostý a&nbsp;přímý a&nbsp;tohle chytráctví cítil už&nbsp;jako faleš a&nbsp;zbabělost. A&nbsp;pojal také hluboké podezření, že&nbsp;ani Paolova radost z&nbsp;Vaškových pokroků není upřímná a&nbsp;že&nbsp;je&nbsp;to&nbsp;jen lstivá komedie. Paolo byl při Vaškovi cosi jako Achmedův asistent, a&nbsp;když Vašek pochopil několik základních triků – cirkusáci říkají trik každé části výkonu, která se&nbsp;musí opětovným cvičením naučit do&nbsp;úplné mechaničnosti –, Paolo sám bez otce bděl nad Vaškovými korepeticemi. Dělal to&nbsp;velmi horlivě, dovedl znovu a&nbsp;znovu s&nbsp;trpělivým úsměvem ukazovat Vaškovi správné našlápnutí, odraz nebo chvat, a&nbsp;srdečně mu&nbsp;zatleskal, když se&nbsp;cvik Vaškovi podařil. Ale právě ta&nbsp;ustavičná úsměvná ochota, ta&nbsp;pozorná zdvořilost, ta&nbsp;nadšená účast byly zdrženlivému Vaškovi nepříjemně podezřelé. Takhle se&nbsp;nechoval žádný z&nbsp;kluků, s&nbsp;kterými se&nbsp;kde setkal: jeho dětský svět byl drsnější, přihroublejší, snad i&nbsp;sveřepější v&nbsp;žárlení a&nbsp;v&nbsp;závisti, ale přímý, otevřený a&nbsp;jasný. S&nbsp;Paolem mu&nbsp;bylo jako s&nbsp;kluzkým úhořem, který pořád nějak uniká. Vašek přece věděl, že&nbsp;ho&nbsp;Paolo nemá rád, že&nbsp;to&nbsp;nedělá ze&nbsp;srdečného přilnutí, naopak, že&nbsp;mu&nbsp;závidí.</span></p>
          <p class="chunk" data-nb-ref-number="35" data-nb-words="269" data-nb-chars="1559"><span class="idea" data-nb-ref-number="35" id="idea35" data-nb-words="269" data-nb-chars="1559">Co&nbsp;mu&nbsp;závidí, to&nbsp;si&nbsp;Vašek nedovedl představit ani domyslit. Připadalo mu, že&nbsp;všecko je&nbsp;tu&nbsp;tak přirozené a&nbsp;prosté, ten život, do&nbsp;něhož tak rychle vklouzl, ta&nbsp;vlídnost dospělých k&nbsp;němu, ten jeho podíl na&nbsp;každé společné práci. Byl vlastně v&nbsp;Cirkusu Humberto jen o&nbsp;pár dní déle než Paolo, ale byl tu&nbsp;úplně doma, spřátelen a&nbsp;skamaráděn se&nbsp;všemi, s&nbsp;Hansem, s&nbsp;dontérem, s&nbsp;Harweyem, s&nbsp;Arr-Šehirem. A&nbsp;tu&nbsp;bylo právě seménko Paolovy závisti: Vašek tu&nbsp;byl doma, byl tu&nbsp;usedlík, kdežto Roméovci běželi světem a&nbsp;přitáhli sem jako lid potulný. Roméo měl s&nbsp;Berwitzem smlouvu na&nbsp;deset měsíců, ale kdyby ji&nbsp;měl i&nbsp;na&nbsp;dva roky nebo na&nbsp;pět let, bylo to&nbsp;všecko dočasné a&nbsp;pomíjivé a&nbsp;jednoho dne odbočí jejich modrá maringotka od&nbsp;vozů humbertovských a&nbsp;bude kočovati s&nbsp;jinou společností nebo boudařit na&nbsp;jarmarcích. Kdežto Vašek se&nbsp;svým tátou, aniž se&nbsp;o&nbsp;tom mluvilo, byl tu&nbsp;zakotven na&nbsp;celý život. Problém domova se&nbsp;tu&nbsp;zvedal mezi nimi ve&nbsp;své sociální relativitě a&nbsp;rýsoval jejich osudy. Pro Antonína Karase byla představa domova nezrušitelně spojena s&nbsp;chalupou v&nbsp;Horní Sněžné; Vašek, jehož dětská přizpůsobivost ochotně přijala velkou změnu, cítil svůj domov tu&nbsp;v&nbsp;tom velkém, stěhovavém cirkuse, který mu&nbsp;se&nbsp;všemi svými lidmi i&nbsp;zvířátky byl cosi jako vesnice na&nbsp;kolech, vesnice mnohem kouzelnější a&nbsp;zábavnější než Horní Sněžná; a&nbsp;Paolo, krásný, ubohý Paolo cítil, že&nbsp;jeho domov je&nbsp;jen ta&nbsp;maringotka, kde spí namačkáni v&nbsp;chuchvalce lidských těl a&nbsp;která je&nbsp;veze křížem krážem, pod sluncem i&nbsp;sněhem, v&nbsp;dešti i&nbsp;v&nbsp;mrazu po&nbsp;celém světě a&nbsp;téměř každého roku se&nbsp;ozývá vřískotem nového dítěte.</span></p>
          <p class="chunk" data-nb-ref-number="36" data-nb-words="164" data-nb-chars="974"><span class="idea" data-nb-ref-number="36" id="idea36" data-nb-words="164" data-nb-chars="974">Z&nbsp;toho pohledu Paolo záviděl Vaškovi a&nbsp;řevnil na&nbsp;něho. Mladý ten Poloberber se&nbsp;sžíral nepřejícnou touhou, když viděl Vašku sedět s&nbsp;tak mocným pánem, jako byl Kerholec, u&nbsp;společného hrnce, když ho&nbsp;viděl jezdit na&nbsp;Mary a&nbsp;opatrovat shetlandíky, když ho&nbsp;našel v&nbsp;důvěrném rozhovoru s&nbsp;kapitánem Gambierem a&nbsp;když ho&nbsp;spatřil chodit o&nbsp;přestávce se&nbsp;lvíčetem. Jak po&nbsp;tom všem sám toužil, jak rád by&nbsp;také tak volně probíhal stanem, stájemi, zvěřincem! Ale tam všude malého, krásného Paola vyháněli. Hans u&nbsp;koní byl na&nbsp;něho i&nbsp;na&nbsp;jeho bratříčky jako čert, jen hudroval, že&nbsp;by&nbsp;za&nbsp;nic nemohl ručit, kdyby se&nbsp;mu&nbsp;tam dostala ta&nbsp;cikáňata. A&nbsp;kapitán Gambier vydal dokonce zvláštní oběžník, že&nbsp;se&nbsp;hochům zakazuje přístup ke&nbsp;klecím a&nbsp;k&nbsp;vozům se&nbsp;šelmami. Všichni měli docela přirozený strach před tímto novým, rtuťovitým živlem africkým, v&nbsp;němž to&nbsp;hrálo uličnictvím a&nbsp;vtěleným pokušitelstvím; Vašku naopak byl klidný, rozvážný, cirkusáci cítili v&nbsp;něm kus dospělého muže a&nbsp;podle toho s&nbsp;ním jednali.</span></p>
          <p class="chunk" data-nb-ref-number="37" data-nb-words="41" data-nb-chars="259"><span class="idea" data-nb-ref-number="37" id="idea37" data-nb-words="41" data-nb-chars="259">Jestliže však všichni byli na&nbsp;střehu před Roméovci, aby se&nbsp;nestalo nějaké neštěstí, jeden byl od&nbsp;první chvíle zaujat otevřeným nepřátelstvím: pan Arr-Šehir, strážce a&nbsp;opatrovník slona Binga. Pokud on&nbsp;tu&nbsp;byl, nesměl malý, krásný Paolo ani zavadit o&nbsp;sloní stáj.</span></p>
          <p class="chunk" data-nb-ref-number="38" data-nb-words="28" data-nb-chars="182"><span class="idea" data-nb-ref-number="38" id="idea38" data-nb-words="28" data-nb-chars="182">„Vyznavači Mohameda,“ říkal Arr-Šehir starostlivě, „jsou plni džinů, kteří usilují o&nbsp;zdraví Posvátných. Položil jsem muří nohy na&nbsp;práh, ale džin by&nbsp;je&nbsp;mohl překročit v&nbsp;těle Paolově.“</span></p>
          <p class="chunk" data-nb-ref-number="39" data-nb-words="40" data-nb-chars="238"><span class="idea" data-nb-ref-number="39" id="idea39" data-nb-words="40" data-nb-chars="238">Stájníci muří nohy na&nbsp;prahu neviděli, ale viděli rákosku, kterou si&nbsp;Arr-Šehir postavil u&nbsp;vchodu. Když s&nbsp;ní&nbsp;poprvé vyrazil na&nbsp;Paola, přiběhl hoch k&nbsp;Achmedovi téměř plačky a&nbsp;hořce mu&nbsp;žaloval, jak ho&nbsp;kornak honí. Achmed Roméo pokrčil rameny:</span></p>
          <p class="chunk" data-nb-ref-number="40" data-nb-words="4" data-nb-chars="21"><span class="idea" data-nb-ref-number="40" id="idea40" data-nb-words="4" data-nb-chars="21">„Jak zní súra slona?“</span></p>
          <p class="chunk" data-nb-ref-number="41" data-nb-words="15" data-nb-chars="95"><span class="idea" data-nb-ref-number="41" id="idea41" data-nb-words="15" data-nb-chars="95">Paolo nevěděl. Achmed Roméo sáhl do&nbsp;kapsy, kde měl růženec, a&nbsp;uchopiv jednu kuličku, recitoval:</span></p>
          <p class="chunk" data-nb-ref-number="42" data-nb-words="10" data-nb-chars="58"><span class="idea" data-nb-ref-number="42" id="idea42" data-nb-words="10" data-nb-chars="58">„Zda nevíš, jak naložil Pán s&nbsp;lidem, který přivedl slony?“</span></p>
          <p class="chunk" data-nb-ref-number="43" data-nb-words="14" data-nb-chars="84"><span class="idea" data-nb-ref-number="43" id="idea43" data-nb-words="14" data-nb-chars="84">„Ach ano… to&nbsp;jsou ti&nbsp;ožraní…,“ rozpomínal se&nbsp;Paolo. Achmed kývl hlavou a&nbsp;pokračoval:</span></p>
          <p class="chunk" data-nb-ref-number="44" data-nb-words="13" data-nb-chars="79"><span class="idea" data-nb-ref-number="44" id="idea44" data-nb-words="13" data-nb-chars="79">„Seslal ptáky ababil, kteří házeli po&nbsp;nich kamením, že&nbsp;byli jak ožraná stébla.“</span></p>
          <p class="chunk" data-nb-ref-number="45" data-nb-words="115" data-nb-chars="667"><span class="idea" data-nb-ref-number="45" id="idea45" data-nb-words="115" data-nb-chars="667">Učil se&nbsp;tedy Paolo, že&nbsp;pomsta a&nbsp;odplata je&nbsp;v&nbsp;rukou Alláhových, ale tím v&nbsp;něm nezanikla žádostivost a&nbsp;závist. Uměl je&nbsp;ovšem zakrývat. Za&nbsp;krátký svůj život viděl už&nbsp;mnoho věcí na&nbsp;světě a&nbsp;odmalička se&nbsp;učil uklánět se&nbsp;mocným pánům poklonou číslo tři. Jeho chytré oči na&nbsp;první pohled postřehly postavení Vaškovo a&nbsp;odtud ta&nbsp;jeho vytrvalá úslužnost a&nbsp;horlivost. Bylo to&nbsp;v&nbsp;nich, v&nbsp;Roméovcích, ve&nbsp;všech, proto i&nbsp;starý Achmed vítal poníženými úklonami Kerholce a&nbsp;všecky jeho děti s&nbsp;úsměvy obskakovaly Vaška. Jenže Vašek tušil bezpečným dětským instinktem, že&nbsp;je&nbsp;to&nbsp;nepřirozené a&nbsp;jenom hrané, a&nbsp;nejednou, když se&nbsp;na&nbsp;něho Paolo zubil co&nbsp;nejsrdečněji, říkal si&nbsp;v&nbsp;duchu: „Ty hade!“</span></p>
          <p class="chunk" data-nb-ref-number="46" data-nb-words="106" data-nb-chars="606"><span class="idea" data-nb-ref-number="46" id="idea46" data-nb-words="106" data-nb-chars="606">Zůstával tedy Vašek mezi jejich překotnou úlisností pořád nějak uzavřen a&nbsp;netýkavý, s&nbsp;docela přesným pocitem, že&nbsp;tohle věčné usmívání jednou praskne a&nbsp;že&nbsp;si&nbsp;to&nbsp;pak s&nbsp;těmi mouřeníny se&nbsp;všemi vyřídí. A&nbsp;když teď, co&nbsp;se&nbsp;učil ovládat bič, Roméovi kluci přibíhali a&nbsp;volali si&nbsp;na&nbsp;něho o&nbsp;ránu, začala se&nbsp;hra, do&nbsp;níž Vašek vnášel i&nbsp;kus svého utajovaného vzteku. Kluci byli rozestaveni kolem dokola, vbíhali mu&nbsp;na&nbsp;dosah rány a&nbsp;Vašek po&nbsp;nich švihal seknutím, které bylo myšleno doopravdy. Jakživ by&nbsp;se&nbsp;nebyl Vašek na&nbsp;mrtvém papíru naučil tak rychle zasahovat cíl jako v&nbsp;této hře, do&nbsp;níž mohl vložit všecku náruživost.</span></p>
          <p class="chunk" data-nb-ref-number="47" data-nb-words="157" data-nb-chars="924"><span class="idea" data-nb-ref-number="47" id="idea47" data-nb-words="157" data-nb-chars="924">Týdny to&nbsp;trvalo a&nbsp;švihy Vaškovy byly čím dál tím přesnější a&nbsp;hbitější a&nbsp;pokřiky Roméových kluků čím dál tím vyzývavější. „Vašku, ecco, Vašku, qui, Vašku…!“ ozývalo se&nbsp;nepřetržitě, když se&nbsp;objevil mezi vozy s&nbsp;bičem. A&nbsp;čím déle se&nbsp;ta&nbsp;hra provozovala, tím pestřejší bylo volání a&nbsp;dráždění, všeliké posměšky se&nbsp;do&nbsp;toho vtrousily, vyplazený jazyk, dlouhý nos, fanfáry smíchu. A&nbsp;Vašek beze slova švihal a&nbsp;práskal, jak mohl, stále víc dopálen na&nbsp;tu&nbsp;rotu, která se&nbsp;mu&nbsp;už&nbsp;zřejmě posmívala, když se&nbsp;jim dařilo uskočit nebo padnout na&nbsp;zem a&nbsp;ujít ráně. A&nbsp;jednoho dne se&nbsp;obvyklý pokřik změnil náhle v&nbsp;strašný jek a&nbsp;řev, že&nbsp;kočové vyrazili z&nbsp;konírny a&nbsp;lidé vybíhali z&nbsp;maringotek. Na&nbsp;volném prostranství viděli jedno jediné klubko rvoucích se&nbsp;kluků, a&nbsp;když k&nbsp;nim doběhli, rozpoznali nejdoleji pode všemi Paola, na&nbsp;němž ležel Vašek a&nbsp;škrtil ho, na&nbsp;Vaškovi leželi všichni Paolovi sourozenci, které Vašek podle možnosti odkopával a&nbsp;střepával.</span></p>
          <p class="chunk" data-nb-ref-number="48" data-nb-words="15" data-nb-chars="83"><span class="idea" data-nb-ref-number="48" id="idea48" data-nb-words="15" data-nb-chars="83">Když je&nbsp;roztrhli, byl Paolo úplně vysílen a&nbsp;bez dechu a&nbsp;Vašek všecek zježen vzteky.</span></p>
          <p class="chunk" data-nb-ref-number="49" data-nb-words="14" data-nb-chars="65"><span class="idea" data-nb-ref-number="49" id="idea49" data-nb-words="14" data-nb-chars="65">„Co to&nbsp;bylo?“ spustil na&nbsp;ně&nbsp;z&nbsp;jedné strany Hans a&nbsp;z&nbsp;druhé Achmed.</span></p>
          <p class="chunk" data-nb-ref-number="50" data-nb-words="12" data-nb-chars="72"><span class="idea" data-nb-ref-number="50" id="idea50" data-nb-words="12" data-nb-chars="72">Dlouho nechtěl nikdo s&nbsp;pravdou ven, až&nbsp;Vašek, aby se&nbsp;obhájil, odpověděl:</span></p>
          <p class="chunk" data-nb-ref-number="51" data-nb-words="5" data-nb-chars="30"><span class="idea" data-nb-ref-number="51" id="idea51" data-nb-words="5" data-nb-chars="30">„Paolo na&nbsp;mne křičel dablkau.“</span></p>
          <p class="chunk" data-nb-ref-number="52" data-nb-words="6" data-nb-chars="25"><span class="idea" data-nb-ref-number="52" id="idea52" data-nb-words="6" data-nb-chars="25">„Dablkau – co&nbsp;to&nbsp;má&nbsp;být?“</span></p>
          <p class="chunk" data-nb-ref-number="53" data-nb-words="8" data-nb-chars="37"><span class="idea" data-nb-ref-number="53" id="idea53" data-nb-words="8" data-nb-chars="37">„Já nevím. Ale já&nbsp;si&nbsp;to&nbsp;nedám líbit.“</span></p>
          <p class="chunk" data-nb-ref-number="54" data-nb-words="10" data-nb-chars="51"><span class="idea" data-nb-ref-number="54" id="idea54" data-nb-words="10" data-nb-chars="51">„Dablkau – co&nbsp;je&nbsp;dablkau?“ ptal se&nbsp;Hans lidí okolo.</span></p>
          <p class="chunk" data-nb-ref-number="55" data-nb-words="11" data-nb-chars="75"><span class="idea" data-nb-ref-number="55" id="idea55" data-nb-words="11" data-nb-chars="75">„Snad double cow,“ odpověděl pan Harwey. „To anglicky znamená dvojí kráva.“</span></p>
          <p class="chunk" data-nb-ref-number="56" data-nb-words="44" data-nb-chars="238"><span class="idea" data-nb-ref-number="56" id="idea56" data-nb-words="44" data-nb-chars="238">Další vyšetřování ukázalo, že&nbsp;je&nbsp;to&nbsp;správné. Světoběžní kluci přišli při hře s&nbsp;Vaškem na&nbsp;to, že&nbsp;<em>Vašku</em> je&nbsp;složeno z&nbsp;francouzského vache a&nbsp;z&nbsp;německého Kuh, a&nbsp;že&nbsp;tedy je&nbsp;to&nbsp;dvakrát kráva. A&nbsp;Paolo z&nbsp;toho tedy hned složil anglickou double cow.</span></p>
          <p class="chunk" data-nb-ref-number="57" data-nb-words="52" data-nb-chars="309"><span class="idea" data-nb-ref-number="57" id="idea57" data-nb-words="52" data-nb-chars="309">Byl z&nbsp;toho kolem velký chechtot, že&nbsp;Achmed Roméo zapomněl i&nbsp;na&nbsp;pohlavky a&nbsp;kopance. Jen Vašek, pobledlý, držel opět bič a&nbsp;stál mezi ostatními. Teď, když se&nbsp;mu&nbsp;dostalo vysvětlení té&nbsp;nadávky, pochopil, že&nbsp;to&nbsp;byla nebezpečná přezdívka, která by&nbsp;mu&nbsp;otrávila celý život zde. Najednou tedy zapráskal bičem a&nbsp;vykřikl:</span></p>
          <p class="chunk" data-nb-ref-number="58" data-nb-words="8" data-nb-chars="45"><span class="idea" data-nb-ref-number="58" id="idea58" data-nb-words="8" data-nb-chars="45">„A kdo to&nbsp;ještě jednou řekne, každého zbiju!“</span></p>
          <p class="chunk" data-nb-ref-number="59" data-nb-words="12" data-nb-chars="65"><span class="idea" data-nb-ref-number="59" id="idea59" data-nb-words="12" data-nb-chars="65">Hans také vycítil, že&nbsp;by&nbsp;Vašku mohl být zesměšněn, a&nbsp;proto dodal:</span></p>
          <p class="chunk" data-nb-ref-number="60" data-nb-words="22" data-nb-chars="117"><span class="idea" data-nb-ref-number="60" id="idea60" data-nb-words="22" data-nb-chars="117">„Dobře, Vašku. Nedej se. A&nbsp;uslyším-li to&nbsp;já&nbsp;od&nbsp;někoho, nevemu si&nbsp;na&nbsp;něho bič, ale lonžový řemen. Alou každý po&nbsp;svém!“</span></p>
          <p class="chunk" data-nb-ref-number="61" data-nb-words="40" data-nb-chars="221"><span class="idea" data-nb-ref-number="61" id="idea61" data-nb-words="40" data-nb-chars="221">I&nbsp;shledal Paolo, že&nbsp;je&nbsp;nutno ještě více nenávidět Vašku, neboť všichni mocní se&nbsp;ho&nbsp;ujímají proti hochům, kteří umějí víc. Ale je&nbsp;třeba si&nbsp;dát pozor, protože Vašku má&nbsp;zřejmě hroznou sílu a&nbsp;byl by&nbsp;snad krásného Paola zabil.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_021.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>