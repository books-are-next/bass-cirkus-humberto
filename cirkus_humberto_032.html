<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="I">
    <meta name="apple-mobile-web-app-capable" content="yes">
    <title>I</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_031.html">
    <link rel="next" href="./cirkus_humberto_033.html">
    <meta name="nb-order" content="28">
    <link rel="self" href="cirkus_humberto_032.html">
    <meta name="nb-identifier" content="bass-cirkus-humberto-ca333c5">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="1862" data-nb-chars="10266">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_031.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="1"><span class="idea" data-nb-ref-number="1" id="idea1" data-nb-words="1" data-nb-chars="1">I</span></h1>
        <section>
          <p class="chunk" data-nb-ref-number="2" data-nb-words="153" data-nb-chars="896"><span class="idea" data-nb-ref-number="2" id="idea2" data-nb-words="153" data-nb-chars="896"><em>Je překrásná neděle v&nbsp;březnu</em>, podél nábřeží poletují rackové, z&nbsp;věže Svatého Pavla odbíjí desátá hodina. Slečna Růžena Langermannová přichází dlouhými kroky ke&nbsp;vchodu do&nbsp;městských sadů. Má&nbsp;maličký, šikmo nasazený klobouček a&nbsp;dlouhou sukni vzdutou vzadu honzíkem. Spěchá a&nbsp;musí se&nbsp;přitom usmívat, neboť onen mladý muž v&nbsp;šedivém paletu, který tam přechází, je&nbsp;přece Vašku, obdivovaný krotitel šelem v&nbsp;Cirkuse Humberto. Už&nbsp;na&nbsp;ni&nbsp;netrpělivě čeká a&nbsp;ona se&nbsp;přece nezpozdila! Což nezašeptal včera „Přesně v&nbsp;deset“? A&nbsp;málo chybělo a&nbsp;byla by&nbsp;zmeškala, troje jarní šaty museli ještě dnes v&nbsp;závodě dodělávat, aby je&nbsp;mohli během dopoledne odvést, šila na&nbsp;nich u&nbsp;své mistrové do&nbsp;desíti večer a&nbsp;o&nbsp;půl osmé už&nbsp;přišla v&nbsp;neděli do&nbsp;práce, aby to&nbsp;bylo hotovo. Inu, jí&nbsp;jde vždycky práce od&nbsp;ruky, ale dnes jí&nbsp;jehla jen hrála, když srdce bylo plno blaženství, že&nbsp;v&nbsp;deset hodin je&nbsp;ta&nbsp;krásná, slastná věc, první schůzka…</span></p>
          <p class="chunk" data-nb-ref-number="3" data-nb-words="655" data-nb-chars="3525"><span class="idea" data-nb-ref-number="3" id="idea3" data-nb-words="655" data-nb-chars="3525">Božíčku, co&nbsp;je&nbsp;vlastně k&nbsp;tomu potřebí, aby došlo k&nbsp;šťastnému dostaveníčku? Měla toho Vašku ráda od&nbsp;dětských let, kdy se&nbsp;k&nbsp;nim přihrnul s&nbsp;tátou a&nbsp;velitelsky vpadl do&nbsp;jejích nevinných her. S&nbsp;jakou srdečnou účastí sledovaly s&nbsp;matkou jeho postupný vývoj od&nbsp;dob, kdy se&nbsp;malý Vašku učil jezdit a&nbsp;skákat. Rok co&nbsp;rok se&nbsp;vracel k&nbsp;nim s&nbsp;otcem a&nbsp;pokaždé uměl zas něco nového, až&nbsp;vzbudil obdiv jako znamenitý jezdec a&nbsp;nevyrovnatelný skokan. To&nbsp;bylo asi před třemi roky, kdy pan Bureš prohlásil, že&nbsp;Vašku je&nbsp;už&nbsp;hotový muž a&nbsp;že&nbsp;už&nbsp;dovede všecko, co&nbsp;se&nbsp;může po&nbsp;znamenitém jezdeckém umělci chtít. A&nbsp;za&nbsp;pár dní nato přišel Vašku a&nbsp;s&nbsp;velkým smíchem vyprávěl, jaká byla v&nbsp;cirkuse paseka, když jim krotitel utek, ten obrovitý francouzský kapitán, v&nbsp;hrůze utek před tou babou Hammerschmidtovou, uprchl i&nbsp;s&nbsp;tygry ve&nbsp;strachu, že&nbsp;jí&nbsp;neunikne, že&nbsp;si&nbsp;ji&nbsp;bude muset vzít. A&nbsp;lvi a&nbsp;medvědi jim zůstali, to&nbsp;byl berwitzovský majetek, ale kdo je&nbsp;měl najednou převzít, když Gambier vzal s&nbsp;sebou i&nbsp;svého pomocníka! Nu, kdo by&nbsp;je&nbsp;převzal, Vašku je&nbsp;převzal, vždyť v&nbsp;tom cirkuse s&nbsp;nimi vyrostl, denně je&nbsp;krmil a&nbsp;ošetřoval a&nbsp;ty&nbsp;dva nejmladší, Sumatru a&nbsp;Borneo, nosíval jako chlapec v&nbsp;náručí. Růženka se&nbsp;živě pamatuje, jak se&nbsp;vyděsila, když slyšela, že&nbsp;Vašku bude nyní denně chodit do&nbsp;lví klece; bylo to&nbsp;poprvé, kdy ji&nbsp;tak podivně bodlo u&nbsp;srdce pomyšlení, že&nbsp;by&nbsp;se&nbsp;tomu hochu mohlo něco stát. Ale Vašku se&nbsp;jen smál a&nbsp;odbýval ji&nbsp;sebevědomě, to&nbsp;že&nbsp;nic není, lvi i&nbsp;tygři že&nbsp;jsou jen velké hravé kočky a&nbsp;že&nbsp;se&nbsp;to&nbsp;s&nbsp;nimi musí umět. Nemohla se&nbsp;tím nijak uklidnit a&nbsp;poprvé si&nbsp;tehdy uvědomila, jak ho&nbsp;má&nbsp;ráda, jako rodného bratra. A&nbsp;moc se&nbsp;jí&nbsp;líbilo, že&nbsp;taky pan Karas nebyl spokojen a&nbsp;rozmlouval to&nbsp;Vašku, aby si&nbsp;se&nbsp;šelmami nezahrával, koně a&nbsp;lvi že&nbsp;je&nbsp;velký rozdíl. Ale Vašku si&nbsp;nedal nic říci; všude to&nbsp;na&nbsp;nás číhá, tatínku, povídal tehdy, na&nbsp;koni a&nbsp;při saltu se&nbsp;stejně mohu zabít, ani se&nbsp;nenaděju. U&nbsp;lvů aspoň vím, jaké nebezpečí mám před sebou; a&nbsp;mimoto prý cirkus se&nbsp;přece nemůže zastavit, podnik musí mít své, to&nbsp;je&nbsp;služba, to&nbsp;je&nbsp;povinnost, dílo musí běžet. Tak si&nbsp;ty&nbsp;lvy a&nbsp;medvědy převzal a&nbsp;za&nbsp;rok začal cvičit i&nbsp;nové tygry, které si&nbsp;Berwitz opatřil. Co&nbsp;strachu o&nbsp;něho vystála, s&nbsp;jakým napětím čekala každý den, až&nbsp;se&nbsp;na&nbsp;schodech ozve jeho krok, jak ho&nbsp;rychle přelétla pohledem, nemá-li ruku v&nbsp;bílém obvazu! A&nbsp;když na&nbsp;jaře odjeli, taková opuštěnost ji&nbsp;přepadla, smutek a&nbsp;stesk – tu&nbsp;najednou viděla, jak ho&nbsp;má&nbsp;ráda, bratra by&nbsp;snad tolik nemilovala. Všecka se&nbsp;chvěla ve&nbsp;vzpomínkách na&nbsp;něho a&nbsp;byla bez sebe radostí, když dostaly s&nbsp;matkou lístek, že&nbsp;se&nbsp;cirkus už&nbsp;vrací a&nbsp;že&nbsp;Vašku je&nbsp;zdráv. Neměl o&nbsp;tom ani potuchy, jak k&nbsp;němu vzhlížela. Přijížděl k&nbsp;nim rok za&nbsp;rokem stejně osmahlý, svalnatý, klidný a&nbsp;vyrovnaný v&nbsp;každém pohybu, choval se&nbsp;k&nbsp;ní&nbsp;se&nbsp;stejně srdečným kamarádstvím… ale právě že&nbsp;jen tak. Teprve tuhle, nedávno, před čtrnácti dny, se&nbsp;na&nbsp;ni&nbsp;zadíval, a&nbsp;jinak zadíval než dosud, horko jí&nbsp;z&nbsp;toho bylo a&nbsp;zmateně. A&nbsp;pak ji&nbsp;jednou, když byli chvilku sami, chytil za&nbsp;ruce a&nbsp;řekl: „Víš, Růženko, že&nbsp;jsi moc hezké děvče?“ A&nbsp;pak ji&nbsp;párkrát pohladil, když se&nbsp;někde v&nbsp;předsíni nebo na&nbsp;schodech setkali. A&nbsp;včera… včera za&nbsp;ní&nbsp;vklouzl, když poklízela pokoj, stiskl ji&nbsp;odzadu za&nbsp;ramena a&nbsp;tiše řekl: „Růženko… my&nbsp;dva… neměli bychom si&nbsp;my&nbsp;dva co&nbsp;říci?“ Všecka se&nbsp;zajikla a&nbsp;ani neví, jak ze&nbsp;sebe vypravila: „Když myslíš… Vašku…“ A&nbsp;on, ten silný, sebevědomý Vašku, který pohledem zvládne tygry a&nbsp;lvy, se&nbsp;bojácně ohlédl a&nbsp;zašeptal: „Tak přijď… zítra v&nbsp;deset… k&nbsp;bráně parku…“ a&nbsp;pak rychle utekl. A&nbsp;teď tu&nbsp;je, tu&nbsp;čeká, už&nbsp;ji&nbsp;spatřil, už&nbsp;jde vstříc, smeká klobouk a&nbsp;říká nějak dojatě:</span></p>
          <p class="chunk" data-nb-ref-number="4" data-nb-words="7" data-nb-chars="39"><span class="idea" data-nb-ref-number="4" id="idea4" data-nb-words="7" data-nb-chars="39">„To jsi hodná, Růženko, že&nbsp;jsi přišla!“</span></p>
          <p class="chunk" data-nb-ref-number="5" data-nb-words="112" data-nb-chars="628"><span class="idea" data-nb-ref-number="5" id="idea5" data-nb-words="112" data-nb-chars="628">Potřepou si&nbsp;rukama a&nbsp;Růženka trochu překotně vypráví, jak musela pospíchat se&nbsp;šitím a&nbsp;jak měla strach, aby nemusela jít ještě odvádět šaty, to&nbsp;že&nbsp;by&nbsp;se&nbsp;sem nedostala, ale mistrová to&nbsp;naštěstí dala mladším holkám. A&nbsp;Vašku, jak už&nbsp;jdou parkem, vykládá, jaký byl dnes neklid v&nbsp;klecích, na&nbsp;zvířata že&nbsp;jde jaro, že&nbsp;jsou rozčilená a&nbsp;nervózní. Růženka říká, že&nbsp;její mistrová taky byla v&nbsp;posledních dnech nervózní, že&nbsp;jim všecko házela pod nohy, snad že&nbsp;na&nbsp;ni&nbsp;taky jde jaro jako na&nbsp;ty&nbsp;šelmy. Vašku soudí, že&nbsp;je&nbsp;to&nbsp;možné, někteří lidé že&nbsp;jsou tak citliví jako zvířata, ale většinou ne, většinou jsou lidé otrlejší nežli šelmy nebo sloni.</span></p>
          <p class="chunk" data-nb-ref-number="6" data-nb-words="9" data-nb-chars="54"><span class="idea" data-nb-ref-number="6" id="idea6" data-nb-words="9" data-nb-chars="54">„Což sloni jsou taky citliví?“ ptá se&nbsp;udiveně Růženka.</span></p>
          <p class="chunk" data-nb-ref-number="7" data-nb-words="63" data-nb-chars="377"><span class="idea" data-nb-ref-number="7" id="idea7" data-nb-words="63" data-nb-chars="377">„Ó, sloni jsou nejcitlivější ze&nbsp;všech zvířat,“ ujišťuje ji&nbsp;Vašku. „Sloni se&nbsp;vyděsí každé maličkosti. Jednou nám utekla z&nbsp;klece veverka a&nbsp;vběhla do&nbsp;sloní stáje. To&nbsp;jsi neviděla ten povyk, co&nbsp;našich šest slonů spustilo. Řvali, troubili, trhali řetězy a&nbsp;třásli se&nbsp;rozčilením po&nbsp;celém těle a&nbsp;my&nbsp;jsme vůbec nevěděli, proč to&nbsp;je, až&nbsp;jsme nahoře na&nbsp;trámě objevili přikrčenou veverku.“</span></p>
          <p class="chunk" data-nb-ref-number="8" data-nb-words="6" data-nb-chars="32"><span class="idea" data-nb-ref-number="8" id="idea8" data-nb-words="6" data-nb-chars="32">„A co&nbsp;tomu říkal pan Arr-Šehir?“</span></p>
          <p class="chunk" data-nb-ref-number="9" data-nb-words="37" data-nb-chars="235"><span class="idea" data-nb-ref-number="9" id="idea9" data-nb-words="37" data-nb-chars="235">„Arr-Šehir se&nbsp;zlobil. Říká, že&nbsp;sloni a&nbsp;husy jsou strážci pravidelného pořádku ve&nbsp;světě, a&nbsp;že&nbsp;kdyby každý správně vykonal svou povinnost, nemuseli by&nbsp;se&nbsp;jeho miláčkové rozčilovat. A&nbsp;žádal potom, aby veverka byla pro výstrahu popravena.“</span></p>
          <p class="chunk" data-nb-ref-number="10" data-nb-words="4" data-nb-chars="24"><span class="idea" data-nb-ref-number="10" id="idea10" data-nb-words="4" data-nb-chars="24">„Ale to&nbsp;jste neudělali…“</span></p>
          <p class="chunk" data-nb-ref-number="11" data-nb-words="33" data-nb-chars="169"><span class="idea" data-nb-ref-number="11" id="idea11" data-nb-words="33" data-nb-chars="169">„Ne, a&nbsp;Arr-Šehir nám vynadal, že&nbsp;nejsme z&nbsp;královského rodu. On&nbsp;už&nbsp;stárne. Letos si&nbsp;musel koupit brýle a&nbsp;má&nbsp;s&nbsp;nimi trápení, ti&nbsp;dva mladí sloni mu&nbsp;je&nbsp;pořád kradou z&nbsp;nosu.“</span></p>
          <p class="chunk" data-nb-ref-number="12" data-nb-words="3" data-nb-chars="21"><span class="idea" data-nb-ref-number="12" id="idea12" data-nb-words="3" data-nb-chars="21">„Cože… sloni kradou?“</span></p>
          <p class="chunk" data-nb-ref-number="13" data-nb-words="11" data-nb-chars="65"><span class="idea" data-nb-ref-number="13" id="idea13" data-nb-words="11" data-nb-chars="65">„Ano. Všecko, co&nbsp;se&nbsp;jim zalíbí. Nejraději klíče od&nbsp;svých řetězů.“</span></p>
          <p class="chunk" data-nb-ref-number="14" data-nb-words="5" data-nb-chars="20"><span class="idea" data-nb-ref-number="14" id="idea14" data-nb-words="5" data-nb-chars="20">„A co&nbsp;s&nbsp;tím dělají?“</span></p>
          <p class="chunk" data-nb-ref-number="15" data-nb-words="15" data-nb-chars="91"><span class="idea" data-nb-ref-number="15" id="idea15" data-nb-words="15" data-nb-chars="91">„Buďto to&nbsp;schovají do&nbsp;sena, nebo sežerou. Ponejvíce to&nbsp;sežerou. Se&nbsp;slony je&nbsp;velké trápení.“</span></p>
          <p class="chunk" data-nb-ref-number="16" data-nb-words="278" data-nb-chars="1502"><span class="idea" data-nb-ref-number="16" id="idea16" data-nb-words="278" data-nb-chars="1502">Vašku se&nbsp;odmlčel a&nbsp;také Růžence došla řeč. Kráčeli teď tiše vedle sebe, zapomněli na&nbsp;zvířata a&nbsp;na&nbsp;mistrovou a&nbsp;jen si&nbsp;v&nbsp;duchu říkali, jaké je&nbsp;to&nbsp;hezké, že&nbsp;mohou takhle spolu jít. Vašku vzal Růženku za&nbsp;ruku a&nbsp;Růženka se&nbsp;podivila, jakou on&nbsp;má&nbsp;tvrdou, mozolovitou dlaň. Ale šel z&nbsp;ní&nbsp;proud tepla a&nbsp;příjemného rozechvění, pod nímž se&nbsp;zastavovalo všecko myšlení. Zůstával jen prostý pocit blaha. Vašku si&nbsp;namáhavě uvědomoval, že&nbsp;by&nbsp;teď měl říci něco milostného, když je&nbsp;s&nbsp;Růženkou na&nbsp;dostaveníčku, ale nevěděl, jak do&nbsp;toho. Všechno, co&nbsp;ho&nbsp;napadlo, zdálo se&nbsp;mu&nbsp;hrozně hloupé; a&nbsp;kdykoli zavadil očima o&nbsp;Růženčinu planoucí tvář a&nbsp;zářivý pohled, zdála se&nbsp;mu&nbsp;tak nebesky krásná, že&nbsp;znovu oněměl. Tohle přece už&nbsp;nebyla Růženka z&nbsp;jeho dětských her, to&nbsp;byla elegantní městská slečna. A&nbsp;co&nbsp;byl on&nbsp;proti ní? Pouhý cirkusácký chasník, od&nbsp;koní a&nbsp;od&nbsp;klecí. Nesmírné jeho sebevědomí se&nbsp;najednou scvrklo a&nbsp;kamsi zalezlo. Měl by&nbsp;teď promluvit a&nbsp;říci jí, co&nbsp;si&nbsp;myslí, ale protrhnout to&nbsp;sladké mlčení je&nbsp;těžší než vlézt mezi lvy a&nbsp;tygry. A&nbsp;co&nbsp;by&nbsp;jí&nbsp;měl říci? Růženko, já&nbsp;tě&nbsp;miluji? Růženko, ty&nbsp;jsi krásná? Kdyby jí&nbsp;aspoň mohl vykat, to&nbsp;by&nbsp;lépe odpovídalo jeho obdivu. A&nbsp;pak je&nbsp;tu&nbsp;ještě ta&nbsp;znepokojující věc: copak mu&nbsp;ona na&nbsp;jeho vyznání řekne? Nevysměje se&nbsp;mu? Neurazí se? Vašku má&nbsp;pocit, že&nbsp;ne, že&nbsp;tohle není ani možné, ale co&nbsp;kdyby… co&nbsp;kdyby už&nbsp;byla Růženka zadána a&nbsp;tu&nbsp;s&nbsp;ním šla jenom jako s&nbsp;kamarádem! On&nbsp;jí&nbsp;třebas řekne „Růženko, já&nbsp;tě&nbsp;miluji“, ale ona na&nbsp;to&nbsp;může odskočit a&nbsp;říci „Vašku, je&nbsp;mi&nbsp;líto, ale já&nbsp;už&nbsp;mám jiného…“</span></p>
          <p class="chunk" data-nb-ref-number="17" data-nb-words="170" data-nb-chars="896"><span class="idea" data-nb-ref-number="17" id="idea17" data-nb-words="170" data-nb-chars="896">Ne, tohle přece není možné. To&nbsp;by&nbsp;byl už&nbsp;něco vypozoroval. To&nbsp;by&nbsp;nepřišla jen tak na&nbsp;schůzku. Ale přesto jsou to&nbsp;hrozné rozpaky, které cítí. Tolikrát se&nbsp;mluvilo v&nbsp;osmičce o&nbsp;ženských, tolik rad, poučení a&nbsp;výstrah mu&nbsp;dávali, a&nbsp;žádný z&nbsp;nich mu&nbsp;vlastně nikdy neřekl, jak se&nbsp;to&nbsp;dělá, když se&nbsp;má&nbsp;člověk dívce vyznat. Toť se&nbsp;ví, oni šli na&nbsp;všecko hrubě, kdežto Růženka je&nbsp;něžné a&nbsp;jemné stvoření, žádné takové se&nbsp;u&nbsp;cirkusu nevyskytlo. Jak se&nbsp;jí&nbsp;to&nbsp;má&nbsp;říci? A&nbsp;kde, když je&nbsp;tady všude plno lidí, hlavně zamilovaných. Ti&nbsp;už&nbsp;to&nbsp;mají nějak za&nbsp;sebou, to&nbsp;je&nbsp;vidět na&nbsp;jejich blaženosti, všichni jsou šťastnější než on. Už&nbsp;tak spolu bloumají dobře půl hodiny beze slova, bože, co&nbsp;si&nbsp;ona o&nbsp;něm pomyslí, měl by&nbsp;ji&nbsp;přece nějak zabavit, ale o&nbsp;čem, přece ne&nbsp;o&nbsp;tom, jak ráno vysekával půlku koně na&nbsp;porce pro zvířata nebo že&nbsp;hřebec Kismet nechtěl včera žrát, jen tak oves rozházel… A&nbsp;jiného nic mu&nbsp;v&nbsp;tu&nbsp;chvíli nenapadá.</span></p>
          <p class="chunk" data-nb-ref-number="18" data-nb-words="12" data-nb-chars="60"><span class="idea" data-nb-ref-number="18" id="idea18" data-nb-words="12" data-nb-chars="60">Ale v&nbsp;tu&nbsp;chvíli právě mu&nbsp;Růženka lehce stiskla ruku a&nbsp;řekla:</span></p>
          <p class="chunk" data-nb-ref-number="19" data-nb-words="5" data-nb-chars="30"><span class="idea" data-nb-ref-number="19" id="idea19" data-nb-words="5" data-nb-chars="30">„Heled’, &nbsp;Vašku… to&nbsp;je&nbsp;krása!“</span></p>
          <p class="chunk" data-nb-ref-number="20" data-nb-words="104" data-nb-chars="559"><span class="idea" data-nb-ref-number="20" id="idea20" data-nb-words="104" data-nb-chars="559">Podíval se&nbsp;tam, kam ukazovala, a&nbsp;opravdu, byla to&nbsp;krása, stálo tam celé skupení keřů a&nbsp;už&nbsp;kvetly. Lístečku ještě nikde není, a&nbsp;tu&nbsp;jsou již ty&nbsp;keříky obsypány žlutým květem, svítí to&nbsp;a&nbsp;září jako nejčistší zlato. Jdou k&nbsp;nim blíž, už&nbsp;jsou mezi nimi, dokola obklopeni tou planoucí nádherou… sami dva mezi květy… a&nbsp;tu&nbsp;se&nbsp;najednou Vaškovi zvedá ruka, vklouzne Růžence kolem krku na&nbsp;rameno… Bože, jak se&nbsp;to&nbsp;děvče zachvělo! Vašek neví, co&nbsp;se&nbsp;to&nbsp;stalo, ale najednou ji&nbsp;strhl k&nbsp;sobě, má&nbsp;ji&nbsp;tu&nbsp;v&nbsp;náručí a&nbsp;líbá ji, líbá ji&nbsp;dlouhým polibkem a&nbsp;zmámen cítí její vlahou vůni.</span></p>
          <p class="chunk" data-nb-ref-number="21" data-nb-words="4" data-nb-chars="30"><span class="idea" data-nb-ref-number="21" id="idea21" data-nb-words="4" data-nb-chars="30">„Vašku… malý… milý… milovaný…“</span></p>
          <p class="chunk" data-nb-ref-number="22" data-nb-words="111" data-nb-chars="619"><span class="idea" data-nb-ref-number="22" id="idea22" data-nb-words="111" data-nb-chars="619">Slast, horko, zmatení, růžová mlžina; a&nbsp;pak najednou překypující pocit vítězné jistoty, jásavé sebevědomí, síla a&nbsp;víra. Kde je&nbsp;jaká překážka, kterou by&nbsp;on, Vašku, nezdolal? Podívejte to&nbsp;tělo, je&nbsp;jako z&nbsp;ocelových per, podívejte ty&nbsp;oči, dravec před nimi couvá, co&nbsp;je&nbsp;v&nbsp;nich vůle; jak bych tě, Růženko, jak bych tě&nbsp;nedobyl? Všeho dobudu, celého světa dobudu pro tvůj úsměv, pro tu&nbsp;tvou oddanou něhu. Najednou je&nbsp;tu&nbsp;plno věcí, o&nbsp;kterých je&nbsp;nutno se&nbsp;vymluvit a&nbsp;vyhovořit, aby si&nbsp;srdce ulevilo, a&nbsp;dohromady je&nbsp;to&nbsp;všecko jen jedna jediná věc: že&nbsp;se&nbsp;máme… nu, řekni to, Růženko, sama, od&nbsp;tebe je&nbsp;to&nbsp;tak sladké… že&nbsp;se&nbsp;máme rádi.</span></p>
          <p class="chunk" data-nb-ref-number="23" data-nb-words="64" data-nb-chars="393"><span class="idea" data-nb-ref-number="23" id="idea23" data-nb-words="64" data-nb-chars="393">Na&nbsp;věži Svatého Pavla odbíjí poledne a&nbsp;Vašku s&nbsp;Růženkou kráčejí zavěšeni a&nbsp;přituleni domů k&nbsp;obědu, k&nbsp;paní Langermannové, k&nbsp;otci Karasovi, aby jim zvěstovali velkou a&nbsp;slavnou novinu o&nbsp;svém zasnoubení. Jde jaro, cirkus zase vyrazí do&nbsp;světa, ale až&nbsp;se&nbsp;na&nbsp;podzim vrátí, vystrojí se&nbsp;svatba. A&nbsp;Růženka Langermannová se&nbsp;stane Růženou Karasovou, manželkou Vašku, jezdce a&nbsp;krotitele v&nbsp;Cirkuse Humberto.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_033.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>