<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="IV">
    <meta name="apple-mobile-web-app-capable" content="yes">
    <title>IV</title>
    <link rel="stylesheet" href="./style/style.min.css" media="screen" integrity="sha256-bkYAKKbty6Urm53n6a6CsGXteoeLa0H0lTaDh1TpOAQ=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./cirkus_humberto_008.html">
    <link rel="next" href="./cirkus_humberto_010.html">
    <meta name="nb-order" content="5">
    <link rel="self" href="cirkus_humberto_009.html">
    <meta name="nb-identifier" content="bass-cirkus-humberto-eec2993">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="4568" data-nb-chars="28718">
    <nav role="doc-toc">
      <ul class="plain section">
        <li><a href="cirkus_humberto_005.html">ČÁST PRVNÍ</a>
          <ul class="plain">
            <li><a href="cirkus_humberto_006.html">I</a></li>
            <li><a href="cirkus_humberto_007.html">II</a></li>
            <li><a href="cirkus_humberto_008.html">III</a></li>
            <li><a href="cirkus_humberto_009.html">IV</a></li>
            <li><a href="cirkus_humberto_010.html">V</a></li>
            <li><a href="cirkus_humberto_011.html">VI</a></li>
            <li><a href="cirkus_humberto_012.html">VII</a></li>
            <li><a href="cirkus_humberto_013.html">VIII</a></li>
          </ul>
        </li>
        <li><a href="cirkus_humberto_014.html">ČÁST
            DRUHÁ</a>
          <ul class="plain">
            <li><a href="cirkus_humberto_015.html">I</a></li>
            <li><a href="cirkus_humberto_016.html">II</a></li>
            <li><a href="cirkus_humberto_017.html">III</a></li>
            <li><a href="cirkus_humberto_018.html">IV</a></li>
            <li><a href="cirkus_humberto_019.html">V</a></li>
            <li><a href="cirkus_humberto_020.html">VI</a></li>
            <li><a href="cirkus_humberto_021.html">VII</a></li>
            <li><a href="cirkus_humberto_022.html">VIII</a></li>
            <li><a href="cirkus_humberto_023.html">IX</a></li>
            <li><a href="cirkus_humberto_024.html">X</a></li>
            <li><a href="cirkus_humberto_025.html">XI</a></li>
            <li><a href="cirkus_humberto_026.html">XII</a></li>
            <li><a href="cirkus_humberto_027.html">XIII</a></li>
            <li><a href="cirkus_humberto_028.html">XIV</a></li>
            <li><a href="cirkus_humberto_029.html">XV</a></li>
            <li><a href="cirkus_humberto_030.html">XVI</a></li>
          </ul>
        </li>
        <li><a href="cirkus_humberto_031.html">ČÁST
            TŘETÍ</a>
          <ul class="plain">
            <li><a href="cirkus_humberto_032.html">I</a></li>
            <li><a href="cirkus_humberto_033.html">II</a></li>
            <li><a href="cirkus_humberto_034.html">III</a></li>
            <li><a href="cirkus_humberto_035.html">IV</a></li>
            <li><a href="cirkus_humberto_036.html">V</a></li>
            <li><a href="cirkus_humberto_037.html">VI</a></li>
            <li><a href="cirkus_humberto_038.html">VII</a></li>
            <li><a href="cirkus_humberto_039.html">VIII</a></li>
            <li><a href="cirkus_humberto_040.html">IX</a></li>
            <li><a href="cirkus_humberto_041.html">X</a></li>
            <li><a href="cirkus_humberto_042.html">XI</a></li>
            <li><a href="cirkus_humberto_043.html">XII</a></li>
            <li><a href="cirkus_humberto_044.html">XIII</a></li>
            <li><a href="cirkus_humberto_045.html">XIV</a></li>
          </ul>
        </li>
        <li><a href="cirkus_humberto_046.html">ČÁST
            ČTVRTÁ</a>
          <ul class="plain">
            <li><a href="cirkus_humberto_047.html">I</a></li>
            <li><a href="cirkus_humberto_048.html">II</a></li>
            <li><a href="cirkus_humberto_049.html">III</a></li>
            <li><a href="cirkus_humberto_050.html">IV</a></li>
            <li><a href="cirkus_humberto_051.html">V</a></li>
            <li><a href="cirkus_humberto_052.html">VI</a></li>
            <li><a href="cirkus_humberto_053.html">VII</a></li>
            <li><a href="cirkus_humberto_054.html">VIII</a></li>
            <li><a href="cirkus_humberto_055.html">IX</a></li>
            <li><a href="cirkus_humberto_056.html">X</a></li>
            <li><a href="cirkus_humberto_057.html">XI</a></li>
            <li><a href="cirkus_humberto_058.html">XII</a></li>
            <li><a href="cirkus_humberto_059.html">XIII</a></li>
            <li><a href="cirkus_humberto_060.html">XIV</a></li>
            <li><a href="cirkus_humberto_061.html">XV</a></li>
          </ul>
        </li>
        <li><a href="cirkus_humberto_062.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_008.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="1" data-nb-chars="2"><span class="idea" data-nb-ref-number="1" id="idea1" data-nb-words="1" data-nb-chars="2">IV</span></h1>
        <section>
          <p class="chunk" data-nb-ref-number="2" data-nb-words="105" data-nb-chars="701"><span class="idea" data-nb-ref-number="2" id="idea2" data-nb-words="105" data-nb-chars="701">Tak se&nbsp;Monsieur Alfred a&nbsp;Madame Sylvia stali nenadále jedinými vládci nad firmou Cirkus Humberto. Podnik měl společnou prací tří generací znamenitý základ a&nbsp;Petr byl odhodlán rozvinout jej podle svých zálib, které se&nbsp;značně lišily od&nbsp;střídmého vkusu jeho otce. Tu&nbsp;zimu, kdy ještě nosili smutek, věnoval pečlivě obnově veškerého zařízení a&nbsp;šití nových, fantastických kostýmů. K&nbsp;pohádkově něžným úborům, které se&nbsp;uchovávaly ještě z&nbsp;dob babiččiných, přibývaly nové, prudkých, silných barev, exotických linií, plné zlata a&nbsp;stříbra a&nbsp;třpytného flitru. Poprvé oblékl Petr uvaděče a&nbsp;sluhy do&nbsp;jednotné zelené livreje, štolby a&nbsp;stájníky do&nbsp;modré, muzikanty do&nbsp;šarlatově rudé. Zároveň začal rozšiřovat zvěřinec.</span></p>
          <p class="chunk" data-nb-ref-number="3" data-nb-words="274" data-nb-chars="1624"><span class="idea" data-nb-ref-number="3" id="idea3" data-nb-words="274" data-nb-chars="1624">Před několika lety přeměnil jakýsi pan Gottfried Hagenbeck v&nbsp;Hamburku svůj obchod s&nbsp;mořskými rybami na&nbsp;dovoz cizokrajných zvířat. Původně kupoval jen podle náhody od&nbsp;lovců velryb a&nbsp;od&nbsp;vracejících se&nbsp;námořníků jejich všelijaké úlovky, tu&nbsp;pár tuleňů, tu&nbsp;lední medvídě, tu&nbsp;papouška, tu&nbsp;opičku. Začal je&nbsp;vystavovat jako zvláštnosti na&nbsp;jarmarku u&nbsp;Dómu, ale ukázalo se, že&nbsp;nakonec je&nbsp;ještě velmi dobře prodal potulným lidem komediantským. Dokonce se&nbsp;u&nbsp;něho poptávali i&nbsp;během roku, shánějíce všelijakou exotickou zvěř, i&nbsp;dravé šelmy, neboť toto zboží chodilo do&nbsp;Evropy jen přes Londýn a&nbsp;Liverpool a&nbsp;bylo v&nbsp;librách hanebně drahé. Zařídil si&nbsp;tedy pan Hagenbeck na&nbsp;Starém trhu v&nbsp;St. Pauli nový obchod, který byl hojně zásoben, když kapitáni i&nbsp;námořníci zámořských lodí zjistili, že&nbsp;tu&nbsp;dobře zpeněží, co&nbsp;jindy přiváželi jen tak pro zábavu. Už&nbsp;otec Berwitz začal obchodovat s&nbsp;panem Hagenbeckem a&nbsp;pochvaloval si&nbsp;dobrý a&nbsp;levný pramen. Nyní se&nbsp;i&nbsp;Petr za&nbsp;ním rozjel a&nbsp;kromě nákupu získal u&nbsp;něho dvě cenné zkušenosti. Především se&nbsp;tam setkal s&nbsp;Francouzem Henri Martinem, krásným šedivým starým pánem, který celý život krotil a&nbsp;cvičil divoké šelmy. Petr s&nbsp;ním strávil večer a&nbsp;poprvé v&nbsp;žití od&nbsp;něho slyšel, že&nbsp;všechna ta&nbsp;zběsilá „divoká drezúra“ se&nbsp;střelbou a&nbsp;bitím zvířat je&nbsp;hloupá surovost a&nbsp;že&nbsp;on, Martin, už&nbsp;půl sta let dovede ochočit každou šelmu bez násilí a&nbsp;bez trýznění. Petr bezděky vzpomínal na&nbsp;svou ženu, že&nbsp;opravdu svedla pouhou laskavostí mnohem víc než děda Humberto i&nbsp;nebožtík otec bičem a&nbsp;vidlicí; vždyť i&nbsp;ten Paša na&nbsp;pouhé její zavolání pustil otce, a&nbsp;kdyby nebyl Petr v&nbsp;tu&nbsp;chvíli střelil, mohl mít to&nbsp;drahocenné zvíře dodnes.</span></p>
          <p class="chunk" data-nb-ref-number="4" data-nb-words="69" data-nb-chars="417"><span class="idea" data-nb-ref-number="4" id="idea4" data-nb-words="69" data-nb-chars="417">Druhá důležitá věc, o&nbsp;níž se&nbsp;Berwitz u&nbsp;pana Hagenbecka dověděl, bylo sdělení, že&nbsp;na&nbsp;Reeperbahn je&nbsp;prostorná cirkusová budova upravená na&nbsp;přezimování a&nbsp;té&nbsp;chvíle volná a&nbsp;že&nbsp;v&nbsp;bohatnoucím Hamburku lze se&nbsp;změnami programu provozovat cirkus po&nbsp;kolik měsíců. Nazítří si&nbsp;tu&nbsp;konstrukci prohlédl a&nbsp;hned ji&nbsp;najal. Od&nbsp;těch dob měl Cirkus Humberto zajištěno své pevné zimní působení a&nbsp;nebyl odkázán na&nbsp;náhodu a&nbsp;nemusel pauzovat.</span></p>
          <p class="chunk" data-nb-ref-number="5" data-nb-words="175" data-nb-chars="1071"><span class="idea" data-nb-ref-number="5" id="idea5" data-nb-words="175" data-nb-chars="1071">Příštího pak jara se&nbsp;Cirkus Humberto vydal na&nbsp;své slavné tažení, o&nbsp;kterém snil Petr Berwitz několik let. Přes Varšavu a&nbsp;Rigu putovaly jeho vozy, káry i&nbsp;karavana koní a&nbsp;hnané zvěře do&nbsp;Petrohradu. Hráli tam před carem a&nbsp;carským dvorem s&nbsp;nesmírným úspěchem. Stará baltická šlechta zbožňovala cirkus a&nbsp;zahrnovala jeho umělce dary, car sám vyznamenal Berwitze řádem a&nbsp;daroval mu&nbsp;čerkeskou šavli. Pak byly týdny a&nbsp;týdny s&nbsp;vyprodanými domy v&nbsp;Moskvě. Berwitz měl dobrý nápad, že&nbsp;tu&nbsp;přibral do&nbsp;programu balagančíky, ruské lidové šašky, kteří byli blaženi, že&nbsp;mohli provádět své šprýmy a&nbsp;kejkle v&nbsp;tak vznešeném prostředí. A&nbsp;kolem dokola manéže se&nbsp;kupilo obecenstvo s&nbsp;hravě veselou duší dítěte, zbožně sledující každý odvážný výkon a&nbsp;bouřlivě se&nbsp;chechtající každému žertu. I&nbsp;ti&nbsp;bohatí moskevští kupci s&nbsp;baculatými manželkami a&nbsp;po&nbsp;šlechticku vychovávanými dětmi, i&nbsp;ti&nbsp;vysocí státní úředníci se&nbsp;zlatem na&nbsp;límci a&nbsp;s&nbsp;krásnými ženami, které v&nbsp;lóžích hrály samy o&nbsp;sobě velké divadlo, ti&nbsp;všichni dovedli přijít několikrát za&nbsp;sebou na&nbsp;týž program a&nbsp;halasně projevovat spokojenost a&nbsp;nadšení.</span></p>
          <p class="chunk" data-nb-ref-number="6" data-nb-words="177" data-nb-chars="1101"><span class="idea" data-nb-ref-number="6" id="idea6" data-nb-words="177" data-nb-chars="1101">Charkovem počínajíc začal Berwitz k&nbsp;balagančíkům přidávat i&nbsp;závody svých jezdců s&nbsp;domácí elitou kozáckou. Nejednou se&nbsp;stávalo, že&nbsp;jeho nejlepší hipisté byli zastíněni a&nbsp;poraženi divokou bravurou ukrajinských hraničářů, ale tím větší byl pak příliv k&nbsp;pokladnám, tím nadšeněji se&nbsp;hrnuli lidé z&nbsp;daleka široka k&nbsp;Petrovu stanu. Letělo podél Donce i&nbsp;Donu slavné donesenije, jaký vydajuščicí cirkus zavítal v&nbsp;gosudarstvo, jaká znameníta tolpa vsadniků je&nbsp;tu&nbsp;u&nbsp;porogů dněperských, jaká krasota každé jejich životnoje a&nbsp;jaký výzov učinili na&nbsp;vojenné bratrstvo kazacké. V&nbsp;Jekatěrinoslavi to&nbsp;už&nbsp;vypadalo, jako by&nbsp;stará síč ožila ve&nbsp;své největší slávě a&nbsp;jako by&nbsp;se&nbsp;zas jednou celé tovaryšstvo zvedlo pod košovým atamanem a&nbsp;táhlo na&nbsp;vragy, na&nbsp;bisurmany – tak byl stan do&nbsp;nedohledna obklopen koníky, na&nbsp;nichž se&nbsp;sem sjelo návštěvnictvo, aby vidělo vybrané vousaté Záporožce, jak vjíždějí do&nbsp;arény za&nbsp;zpěvu, který zněl z&nbsp;jejich mocných hrudí jako varhany. A&nbsp;dál k&nbsp;Donu a&nbsp;dál mezi Kubánce, všechny gorodky, slobody, selenije a&nbsp;chutory byly na&nbsp;nohou, aby viděly Cirkus Humberto a&nbsp;triumf svých jezdců nad jízdou Západu.</span></p>
          <p class="chunk" data-nb-ref-number="7" data-nb-words="94" data-nb-chars="585"><span class="idea" data-nb-ref-number="7" id="idea7" data-nb-words="94" data-nb-chars="585">A&nbsp;pak za&nbsp;Georgijevskem a&nbsp;Pjatigorskem přišel rozeklaný Kavkaz se&nbsp;svými vůněmi. Stupně sedadel kolem manéže byly přeplněny podivně krásným lidem různých kmenů, ale stejně žhavých očí a&nbsp;stejně vášnivého temperamentu. A&nbsp;Petr Berwitz vedl svou výpravu dál, přes strmé zelené hory na&nbsp;Tiflis a&nbsp;k&nbsp;řece Kuru a&nbsp;k&nbsp;bledým vodám Kaspického moře a&nbsp;znovu do&nbsp;hor, do&nbsp;tajemných končin, kde se&nbsp;jim objevovali osmahlí lidé na&nbsp;velbloudech a&nbsp;kde se&nbsp;končilo všecko dorozumění a&nbsp;tři dragomani museli společnosti sloužit za&nbsp;tlumočníky perštiny. Prachem pouští a&nbsp;úhorem skal se&nbsp;karavana doplazila do&nbsp;Teheránu.</span></p>
          <p class="chunk" data-nb-ref-number="8" data-nb-words="314" data-nb-chars="2022"><span class="idea" data-nb-ref-number="8" id="idea8" data-nb-words="314" data-nb-chars="2022">Petrův romantický sen se&nbsp;splnil. Nezjevil mu&nbsp;žádné růžové a&nbsp;zlaté sídlo orientální nádhery, Teherán byl nedohledná hromada hrubě uplácaných, nevzhledných staveb a&nbsp;špinavých ulic, ale byl v&nbsp;něm ten, po&nbsp;kom Petr Berwitz v&nbsp;touze po&nbsp;mimořádném dobrodružství prahnul, byl v&nbsp;něm perský šach, jmenoval se&nbsp;jako v&nbsp;pohádce Nasreddin, soudil dopoledne mezi vodotrysky v&nbsp;šestém nádvoří provinilce a&nbsp;odsuzoval je&nbsp;k&nbsp;baštonádám a&nbsp;k&nbsp;uříznutí ucha a&nbsp;pak básnil milostné básně, ačkoli měl k&nbsp;tomu u&nbsp;dvora svého korunovaného básníka. A&nbsp;šach Nasreddin navštívil se&nbsp;svými rádci a&nbsp;generály Cirkus Humberto a&nbsp;sledoval zamyšlenýma očima zpod napolo spuštěných víček bez pohnutí celý pořad. Byl spokojen? Nebyl? Ani zkušená Anežka nebyla s&nbsp;to&nbsp;uhodnout z&nbsp;té&nbsp;melancholické tváře její tajemství. Ale druhého dne přivedli k&nbsp;Petrovi důstojníka, který mu&nbsp;francouzsky oznámil, že&nbsp;Jeho Veličenstvo šach všech králů bylo uspokojeno a&nbsp;večer míní přijít opět. A&nbsp;stalo se, že&nbsp;šach přicházel den co&nbsp;den, stále se&nbsp;stejně mrtvou tváří, která se&nbsp;nezachvěla při skoku smrti ani při reji šašků, nehybné zjevení, které uklonilo hlavu s&nbsp;vysokým fezem, jen když v&nbsp;závěrečné apoteóze rozvinuli před jeho lóží perský prapor. Zato denně dostával Petr od&nbsp;podivných starců všelijaké svitky pergamenů, plné obloučků, čárek a&nbsp;teček, o&nbsp;nichž mu&nbsp;na&nbsp;vyslanectví řekli, že&nbsp;jsou to&nbsp;verše perských básníků, opěvujících vznešenost umění vzácných cizinců. Teprve když Cirkus Humberto ohlásil konec svých pohostinských her, dostavilo se, nač Petr tak toužebně čekal a&nbsp;proč vlastně až&nbsp;sem do&nbsp;Persie táhl: šach mu&nbsp;poslal vlastnoručně podepsaný list, v&nbsp;němž mu&nbsp;děkoval za&nbsp;požitky, které mu&nbsp;připravil. K&nbsp;listu byl připojen dokument, kterým byl Monsieur Alfred jmenován Emírem bílých koní a&nbsp;udělena mu&nbsp;hodnost plukovníka perské jízdy. Poselstvo, které listy doručilo, přineslo zároveň nádhernou plukovnickou uniformu, kterou Jeho Veličenstvo darovalo panu Alfrédovi na&nbsp;památku. Od&nbsp;těch dob předváděl Petr Berwitz volnou drezúru koní v&nbsp;perské plukovnické uniformě, s&nbsp;čerkeskou šavlí po&nbsp;boku.</span></p>
          <p class="chunk" data-nb-ref-number="9" data-nb-words="409" data-nb-chars="2607"><span class="idea" data-nb-ref-number="9" id="idea9" data-nb-words="409" data-nb-chars="2607">Původně chtěl Petr z&nbsp;Teheránu ještě dál, bájil cosi o&nbsp;triumfální cestě Indií, ale Anežka se&nbsp;tomu vzpírala. Její střízlivý rozum odhaloval všechnu nedostatečnost jejich přípravy pro cestu nehostinnými zeměmi, poruchy vozů, utrpení lidí i&nbsp;zvířat, která namnoze byla přímo ohrožena na&nbsp;životě. Také obchodně bylo to&nbsp;podnikání nejisté, když každá stagiona byla vykupována cestou příliš dlouhou a&nbsp;příliš vysilující. Petr na&nbsp;polovinu uznával, docela se&nbsp;však se&nbsp;svou myšlenkou rozloučil teprve tehdy, když si&nbsp;zde v&nbsp;Teheránu ověřil, že&nbsp;jsou tu&nbsp;na&nbsp;prahu zemí, kde kvetou zcela jiná kouzla než ta, která pěstoval Cirkus Humberto. I&nbsp;na&nbsp;malých městských tržištích setkával se&nbsp;již s&nbsp;polonahými kejklíři, kouzelníky, akrobaty a&nbsp;fakíry, kteří prováděli věci v&nbsp;Evropě zcela neznámé nebo dělali jako nejvšednější věc cviky, které se&nbsp;na&nbsp;Západě už&nbsp;považovaly za&nbsp;vrchol. Našel tam arabské skokany, kteří s&nbsp;úsměvem proletěli dvojím salto mortale, viděl malé hochy, kteří s&nbsp;překotnou rychlostí prováděli přemety na&nbsp;místě, takže jejich trup vypadal jako kroužící kolo ve&nbsp;vzduchu. Na&nbsp;jednom prostranství objevil skupinu šikmookých žlutých ošklivců, kteří balancovali roztočené talíře na&nbsp;vysokých hůlkách s&nbsp;dokonalostí, jaké nikdy v&nbsp;Evropě nespatřil; a&nbsp;zcela běžné bylo narazit někde na&nbsp;fakíra s&nbsp;tančícími hady nebo na&nbsp;jiného, který si&nbsp;probodával tělo a&nbsp;jazyk a&nbsp;chodil po&nbsp;žhavém uhlí. Byli tu&nbsp;kouzelníci, kterým z&nbsp;prázdné kovové misky vyrůstaly náruče vonných květin, byli tu&nbsp;chlapíci, kteří neměli nic než špinavý hadr kolem beder, misku na&nbsp;milodary a&nbsp;tyč, kterou volně postavili na&nbsp;zem a&nbsp;pak na&nbsp;ni&nbsp;dovedli vylézt a&nbsp;kroužit na&nbsp;ní, jako by&nbsp;to&nbsp;byl nejpevnější stožár. Viděl honce velbloudů, kteří se&nbsp;svou oblíbenou velbloudicí prováděli znamenité kousky drezúry, ač&nbsp;každý ví, že&nbsp;velbloud je&nbsp;zvíře nejtvrdohlavější. Viděl cvičitele huňatých koček, kteří hráli s&nbsp;nimi celou divadelní hru. Viděl tanečníky v&nbsp;ženských šatech a&nbsp;panáčková divadla a&nbsp;kouzelné stínové hry a&nbsp;za&nbsp;městem objevil rozlehlé přírodní divadlo, kde hráli jakési pašije o&nbsp;svatém mučedníku Alim, přičemž na&nbsp;scénu vjížděly celé stovky jezdců na&nbsp;arabských a&nbsp;perských koních. Na&nbsp;jednom náměstí se&nbsp;setkal s&nbsp;krotkou tygřicí, kterou její majitel vedl na&nbsp;řetízku po&nbsp;ulici. Vracíval se&nbsp;z&nbsp;těch přezvědných výprav s&nbsp;těžkou hlavou a&nbsp;vzdychal Anežce při večeři. „To je&nbsp;země, panebože, to&nbsp;je&nbsp;země – celou ji&nbsp;sebrat a&nbsp;odvézt do&nbsp;Evropy, to&nbsp;by&nbsp;byl teprve cirkus!“ Petr Berwitz tu&nbsp;vytušil velké objevy. Zanedlouho potom přišli do&nbsp;Francie první arabští akrobati, přišli čínští žongléři a&nbsp;japonští ekvilibristé a&nbsp;Evropa začala žasnout nad dokonalostí neznámých starých kejklířských kultur.</span></p>
          <p class="chunk" data-nb-ref-number="10" data-nb-words="421" data-nb-chars="2568"><span class="idea" data-nb-ref-number="10" id="idea10" data-nb-words="421" data-nb-chars="2568">Jednou však přiběhl Petr Berwitz za&nbsp;svou ženou obzvláště rozčilen: na&nbsp;jižním předměstí Teheránu objevil cvičeného indického slona. V&nbsp;očích mu&nbsp;to&nbsp;hořelo a&nbsp;ústy a&nbsp;rukama nestačil vykládat, jaký je&nbsp;to&nbsp;kolos a&nbsp;co&nbsp;všecko umí. Ještě neskončil, a&nbsp;Anežka už&nbsp;si&nbsp;připínala klobouk. Věděla, co&nbsp;ho&nbsp;posedlo: slona koupit. Byl to&nbsp;jeden ze&nbsp;záchvatů, kdy už&nbsp;svého Petra znala, že&nbsp;s&nbsp;humbertovskou tvrdošíjností provede, co&nbsp;si&nbsp;vzal do&nbsp;hlavy, ať&nbsp;to&nbsp;stojí, co&nbsp;to&nbsp;stojí. Ale proti tomu „ať to&nbsp;stojí“ se&nbsp;bránila její střízlivá rozvaha. Proto se&nbsp;rozhodla sama se&nbsp;na&nbsp;slona podívat a&nbsp;vsunout se&nbsp;se&nbsp;svým hospodářským rozmyslem do&nbsp;celé koupě. Byla to&nbsp;její taktika, jak s&nbsp;Petrem nejlépe pochodila, když se&nbsp;za&nbsp;něčím pobláznil: pustila se&nbsp;s&nbsp;ním do&nbsp;toho, ale pak ponenáhlu brzdila a&nbsp;přitlačovala, až&nbsp;se&nbsp;věc dostala do&nbsp;rozumných kolejí. Tentokrát, než doběhli do&nbsp;předměstí, přiměla Petra aspoň k&nbsp;poznání, že&nbsp;nesmějí hned vystoupit jako kupci a&nbsp;že&nbsp;se&nbsp;napřed musí přeptat jinde, jakou cenu má&nbsp;zde takové zvíře. Proti slonu samému neměla námitek, zalíbil se&nbsp;jí&nbsp;na&nbsp;první pohled a&nbsp;sama ocenila, jaká by&nbsp;to&nbsp;byla na&nbsp;řadu let atrakce. Také byly pěkné úspory ze&nbsp;šťastného zájezdu v&nbsp;těžkém kovaném kufru a&nbsp;možná že&nbsp;bylo rozumnější uložit exotické peníze do&nbsp;vhodného nákupu než je&nbsp;se&nbsp;ztrátami měnit v&nbsp;bankách. Muselo se&nbsp;však na&nbsp;to&nbsp;jít opatrně. Slon patřil malé komediantské skupině, patrně rodině, jíž představoval celé jmění. Ještě odpoledne obcházeli Berwitzovi evropskou kolonii a&nbsp;radili se&nbsp;se&nbsp;spřátelenými obchodníky. Výsledek byl, co&nbsp;jim poradili ti&nbsp;nejzkušenější: najít si&nbsp;domorodého vyjednavače, nejlépe molaha, kněze-písaře, a&nbsp;nabídnout komediantům výměnou za&nbsp;slona nějaká zvířata ze&nbsp;zvěřince. A&nbsp;hlavně nepospíchat. Týden nebo deset dní nesmí při takovém obchodu zde nic znamenat. Ve&nbsp;skutečnosti trvalo vyjednávání s&nbsp;Arr-Šehirem, majitelem slona, plných sedmnáct dní a&nbsp;koupě by&nbsp;se&nbsp;nebyla uskutečnila, kdyby nebyla Anežka v&nbsp;kritické chvíli přišla na&nbsp;spásnou myšlenku, že&nbsp;se&nbsp;slonem převezmou i&nbsp;Arr-Šehira a&nbsp;jeho rodinu. Ukázalo se&nbsp;pak, že&nbsp;jde tu&nbsp;o&nbsp;příbuzenstvo trochu rozvětvené, v&nbsp;němž se&nbsp;záměry křížily. Arr-Šehir sám se&nbsp;svou ženou byl zřejmě získán pro myšlenku cestovat s&nbsp;bílými sáhiby po&nbsp;vzdáleném světě, druzí však chtěli stále zpět do&nbsp;Indie. Skončilo se&nbsp;to&nbsp;tak, že&nbsp;Petr Berwitz dal vzpurnému příbuzenstvu celou malou menažérii, Arr-Šehira odškodnil hromadou perských a&nbsp;ruských peněz a&nbsp;tím, že&nbsp;ho&nbsp;i&nbsp;s&nbsp;jeho ženou angažoval na&nbsp;pět let jako kornaka, vůdce i&nbsp;ošetřovatele slonů, s&nbsp;platem podle indických představ knížecím. Tak se&nbsp;dostal slon Bingo v&nbsp;Cirkus Humberto a&nbsp;paní ředitelka měla o&nbsp;miláčka více.</span></p>
          <p class="chunk" data-nb-ref-number="11" data-nb-words="160" data-nb-chars="982"><span class="idea" data-nb-ref-number="11" id="idea11" data-nb-words="160" data-nb-chars="982">S&nbsp;tímto ziskem se&nbsp;už&nbsp;Berwitz nebránil návratu. Zvolil pro něj karavanní cestu evropských kurýrů přes Tabríz a&nbsp;Erzerum, cestu, na&nbsp;kterou dohlížely tři ambasády, anglická, francouzská a&nbsp;turecká, a&nbsp;kde prý je&nbsp;poměrně nejvíce karavanserajů. Ale byla to&nbsp;neskonale horší jízda než cesta tam. Domnělá silnice byla pro vozy téměř nesjízdná, bez mostů, dokonalý obraz státního názoru perského, že&nbsp;upravená cesta přivádí nepřítele do&nbsp;země. Místy se&nbsp;vlekli pouští, místy se&nbsp;museli bránit Kurdům. O&nbsp;výživu byla nouze, počasí jim nepřálo. Vozy zůstávaly trčet jednou v&nbsp;prachu, jednou v&nbsp;bahně, jednou v&nbsp;rozsedlinách půdy, lidé dostávali nemoci, zvířata byla leckdy polomrtvá žízní a&nbsp;hladem. Na&nbsp;turecké straně bylo to&nbsp;o&nbsp;něco lepší, hlavně se&nbsp;častěji vyskytovala města, kde se&nbsp;mohli pár dní zdržet a&nbsp;trochu se&nbsp;zotavit. Ale zdálo se&nbsp;to&nbsp;vysilující putování Malou Asií být bez konce a&nbsp;v&nbsp;některých vozech se&nbsp;už&nbsp;i&nbsp;ozvalo reptání, že&nbsp;všecko ještě cestou zahyne, jen aby si&nbsp;patron dovezl plukovnické gatě.</span></p>
          <p class="chunk" data-nb-ref-number="12" data-nb-words="122" data-nb-chars="756"><span class="idea" data-nb-ref-number="12" id="idea12" data-nb-words="122" data-nb-chars="756">Nejvíce energie měli v&nbsp;těch dnech Anežka a&nbsp;slon Bingo. Anežka, všecka vyhublá vedry a&nbsp;námahou, objížděla na&nbsp;svém Pomponovi celou karavanu, pomáhala u&nbsp;každého zavázlého vozu, vedla jezdecké výpravy za&nbsp;picováním, povzbuzovala ochablé, navštěvovala nemocné a&nbsp;dovedla i&nbsp;v&nbsp;chudých, rozbitých vsích najít cosi jako pamlsek pro svá zvířata. Slon Bingo šel vytrvalým klidným chodem uprostřed karavany, nevadil mu&nbsp;ani žár slunce, ani liják. Kdekoli uvízl vůz a&nbsp;koně i&nbsp;lidé se&nbsp;marně namáhali jej vytáhnout, slon Bingo se&nbsp;opřel čelem a&nbsp;vytlačil jej na&nbsp;sjízdné místo. Jen když přišli k&nbsp;nějakému vodnímu proudu, nedal se&nbsp;zdržet, zvedl chobot a&nbsp;s&nbsp;radostným troubením pádil do&nbsp;řeky, kde se&nbsp;vyplavil a&nbsp;vyválel v&nbsp;bahně, potápěl se&nbsp;a&nbsp;postřikoval za&nbsp;stálého spokojeného ryku.</span></p>
          <p class="chunk" data-nb-ref-number="13" data-nb-words="138" data-nb-chars="861"><span class="idea" data-nb-ref-number="13" id="idea13" data-nb-words="138" data-nb-chars="861">Tak se&nbsp;pomalu v&nbsp;sedlech a&nbsp;ve&nbsp;vozech sunuli nevlídnou, nehostinnou zemí, zastavujíce se&nbsp;jednou denně i&nbsp;v&nbsp;malých, bídných vsích, aby tam beze stanu, pod širým nebem, pořádali „představení“, to&nbsp;jest zkoušky, aby nevyšli ze&nbsp;cviku, pouhá pracovní opakování s&nbsp;lidmi i&nbsp;se&nbsp;zvířaty, při nichž vybírali od&nbsp;sbíhajícího se&nbsp;obyvatelstva vstupné ve&nbsp;způsobě chleba nebo ovčího mléka a&nbsp;sýra. Petr Berwitz byl ze&nbsp;starého kejklířského rodu a&nbsp;věděl, proč tak houževnatě lpí na&nbsp;denním cvičení a&nbsp;zkoušení. Znal nejeden případ, kde měsíc stačil, aby umělec klesl ve&nbsp;výkonnosti na&nbsp;celý rok. Ostatně všichni cítili vášnivou potřebu denní práce, na&nbsp;kterou si&nbsp;v&nbsp;tuhém svém životě navykli. A&nbsp;tak i&nbsp;nemocní slézali o&nbsp;těch zastávkách z&nbsp;vozů a&nbsp;spoluvytvářeli ta&nbsp;podivná představení, k&nbsp;nimž dělníci urovnali manéž mezi kruhovou hradbičkou kamení, přesně vyměřenou na&nbsp;svých čtyřiadvacet loktů.</span></p>
          <p class="chunk" data-nb-ref-number="14" data-nb-words="441" data-nb-chars="2753"><span class="idea" data-nb-ref-number="14" id="idea14" data-nb-words="441" data-nb-chars="2753">A&nbsp;tak se&nbsp;někde nad vyschlou řekou Kizil Uzen či&nbsp;na&nbsp;březích jezera Urmijského či&nbsp;na&nbsp;prahu horstva Kara Dagh náhle rozřinčela plechová hudba a&nbsp;dva jezdci vjeli prudce do&nbsp;manéže, každý stoje na&nbsp;dvou koních, zahajující číslo, římská jízda. A&nbsp;pak předvedl Monsieur Alfred, práskaje bičem, volnou drezúru koní bez chocholů a&nbsp;bez cetek, Madame Sylvia jela vysokou školu, jiní jezdci voltižovali, akrobati skákali, klaunové klopýtali a&nbsp;padali, Léon Gambier zápasil s&nbsp;medvědem a&nbsp;nutil lva chodit po&nbsp;kouli, šašek Hamilton přijel na&nbsp;divokém oslu a&nbsp;na&nbsp;konec vešel rozvážně obr Bingo a&nbsp;tančil po&nbsp;rozestavených lahvích, to&nbsp;všechno mnohdy znovu a&nbsp;znovu, když se&nbsp;to&nbsp;nepovedlo, pod vysokou modrou oblohou Asie, za&nbsp;nevídaných krajinných prospektů. Jednou hráli v&nbsp;rozvalinách nějakého dávného města, na&nbsp;obzoru před sebou měli obrovskou horu Kuhi Nuh, o&nbsp;níž jim lidé vyprávěli, jak před několika lety sopečným výbuchem zničila kolik osad na&nbsp;svých úbočích. Cirkusáci přikývli a&nbsp;zkoušeli dál, nic nevědouce o&nbsp;tom, že&nbsp;Kuhi Nuh je&nbsp;persky hora Noemova a&nbsp;že&nbsp;ta&nbsp;probudivší se&nbsp;sopka je&nbsp;hora Ararat a&nbsp;ty&nbsp;zříceniny kolem že&nbsp;je&nbsp;starověká arménská metropole Artaxata. Pobyli si&nbsp;týden v&nbsp;turecké pevnosti Erzurum a&nbsp;nijak se&nbsp;nezajímali o&nbsp;boje, které tu&nbsp;svedl ruský generál Paskevič, když Erzerumu dobyl. Táhli podél říčky Kara-su a&nbsp;neměli tušení, že&nbsp;je&nbsp;to&nbsp;horní Eufrat, na&nbsp;němž, po&nbsp;tisíci mílích toku, leží biblický Babylón. Hráli v&nbsp;Kaisarichu uprostřed římských zřícenin a&nbsp;nestarali se&nbsp;o&nbsp;to, že&nbsp;jsou to&nbsp;zbytky pyšné Cesareje, hlavního města někdejší Kapadocie, rodiště svatého Basilia. Putovali po&nbsp;březích Kizil Irmaku a&nbsp;nevěděli, že&nbsp;je&nbsp;to&nbsp;památný Halys, který tu&nbsp;kdysi tvořil hranice Persie. Když je&nbsp;vedl k&nbsp;městu Angoře, podivovali se&nbsp;krásným vlnatým bílým kočkám, králíkům a&nbsp;kozám, které tu&nbsp;pěstují, ale nic nevěděli, že&nbsp;vstupují do&nbsp;starověké Ancyry, kterou založil král Midas, a&nbsp;že&nbsp;monumentální rozbité sloupy, mezi nimiž dal Berwitz postavit vozy, jsou zříceniny mocného chrámu Augustova. V&nbsp;Eskišehiru je&nbsp;zajímaly hroby několika mohamedánských světců, u&nbsp;nichž se&nbsp;stále konaly pobožnosti, ale odkud by&nbsp;mohli vědět, že&nbsp;zde byla vítězná bašta rytíře Gottfrieda z&nbsp;Bouillonu? Byli prostí lidé, kteří většinou neuměli ani číst, ani psát, a&nbsp;neznali nic důležitějšího než jak udržet nebo zlepšit svou výkonnost. Všichni se&nbsp;vrhali do&nbsp;práce s&nbsp;vášní lidí zamilovaných do&nbsp;svého řemesla, zapomínajíce na&nbsp;strasti a&nbsp;utrpení a&nbsp;cítíce najednou, že&nbsp;jejich posláním je&nbsp;dokonalost, kterou musí prokázat, ať&nbsp;vystoupí před císařem francouzským, nebo před otrhanými Kurdy, Armény a&nbsp;Turky; a&nbsp;že&nbsp;právě tou dokonalostí pro dokonalost samu tvoří výjimečný celek, který nemůže zahynout a&nbsp;ztroskotat a&nbsp;v&nbsp;němž není už&nbsp;jen pan Alfréd nebo pan Gambier nebo pan Hamilton, nýbrž společný a&nbsp;nerozdílný Cirkus Humberto.</span></p>
          <p class="chunk" data-nb-ref-number="15" data-nb-words="162" data-nb-chars="1061"><span class="idea" data-nb-ref-number="15" id="idea15" data-nb-words="162" data-nb-chars="1061">Konečně se&nbsp;přiblížil den, kdy na&nbsp;oživenější silnici a&nbsp;na&nbsp;hustějším zabydlení kraje poznávali, že&nbsp;se&nbsp;blíží velkému městu. Petr s&nbsp;Anežkou opustili zvolna se&nbsp;vlekoucí karavanu a&nbsp;klusali napřed, do&nbsp;stále stoupajících vrchů, na&nbsp;jejichž hřebenu nesčetné cypřiše jako černé svíce zvěstovaly hřbitov. Manželé nedočkavě vyjeli nahoru a&nbsp;na&nbsp;jednom místě oba současně zarazili koně. Hluboko pod nimi zelenavě zářil Bosporus. Bílá pěna ovíjela oba břehy, které se&nbsp;vpravo úžily a&nbsp;klikatě se&nbsp;ztrácely do&nbsp;zamžené dálky. Tisíce bílých a&nbsp;barevných skvrnek se&nbsp;třpytilo na&nbsp;hedvábné hladině, lodi a&nbsp;čluny, které pomalu brázdily nehybnou vodní pláň. A&nbsp;po&nbsp;levé straně naproti se&nbsp;vzdouvalo jiné moře, neklidnější a&nbsp;rozervanější, svítivě bílé moře kamenných zdí, zvonových kopulí, naježených minaretů, sevřené v&nbsp;dáli zubatými podvojnými hradbami, jejichž černé věže stoupaly a&nbsp;klesaly přes vrchy i&nbsp;údolí zase až&nbsp;do&nbsp;ztracena, – Istanbul, Cařihrad, město pádišáhovo. Anežka se&nbsp;nemohla nasytit zázračné krásy, která se&nbsp;před nimi rozprostřela. Petr byl mnohem dříve u&nbsp;svých životních zájmů.</span></p>
          <p class="chunk" data-nb-ref-number="16" data-nb-words="51" data-nb-chars="291"><span class="idea" data-nb-ref-number="16" id="idea16" data-nb-words="51" data-nb-chars="291">„Báječná dekorace,“ pravil po&nbsp;chvilce. „A hlavní věc – konečně Evropa. Kdepak asi bydlí sultán? Musíme se&nbsp;usadit co&nbsp;možno nejblíž u&nbsp;paláce. Ale kavalkádu bychom měli provést z&nbsp;druhé strany, od&nbsp;hradeb, nástup z&nbsp;přístavu a&nbsp;z&nbsp;lodí by&nbsp;se&nbsp;dal těžko provést. A&nbsp;v&nbsp;Cařihradě se&nbsp;musíme dobře prodat.“</span></p>
          <p class="chunk" data-nb-ref-number="17" data-nb-words="139" data-nb-chars="819"><span class="idea" data-nb-ref-number="17" id="idea17" data-nb-words="139" data-nb-chars="819">Ještě jak tu&nbsp;stáli, zrála v&nbsp;jeho hlavě myšlenka provézt celý podnik městem tajně a&nbsp;nepozorovaně až&nbsp;na&nbsp;městské hradby, kde by&nbsp;teprve připravili slavnostní vjezd do&nbsp;Cařihradu. Dva dny stály jeho vozy ve&nbsp;Skutari, než si&nbsp;všecko projednal. Třetího dne vpodvečer začali nakládat na&nbsp;lodi, které najal, a&nbsp;už&nbsp;za&nbsp;tmy přistával náklad za&nbsp;nákladem u&nbsp;Zlatého rohu. Bylo to&nbsp;trochu obtížné, vyjíždět s&nbsp;vozy a&nbsp;koňmi na&nbsp;přístavní mosty při svitu luceren a&nbsp;pochodní, ale podařilo se&nbsp;to&nbsp;bez nehody. Temnými, neosvětlenými ulicemi plížil se&nbsp;pak vůz za&nbsp;vozem, provázen několika desítkami kavasů, neznámým městem, až&nbsp;se&nbsp;před nimi otevřela černá brána a&nbsp;po&nbsp;několika krocích se&nbsp;octli ve&nbsp;volném kraji. Zabočili do&nbsp;strání vpravo a&nbsp;pomalu sjeli do&nbsp;údolí pod hradbami. Za&nbsp;chvíli tu&nbsp;zazářily mezi ohradou z&nbsp;vozů ohně a&nbsp;opět se&nbsp;začal táborový život.</span></p>
          <p class="chunk" data-nb-ref-number="18" data-nb-words="85" data-nb-chars="557"><span class="idea" data-nb-ref-number="18" id="idea18" data-nb-words="85" data-nb-chars="557">Zůstali v&nbsp;té&nbsp;zapadlé dolině pět dní, než bylo dokonale vyspraveno, co&nbsp;se&nbsp;poškodilo trmácením po&nbsp;Asii. Zatím najal Berwitz rozsáhlé zbořeniště u&nbsp;velké mešity Achmedovy a&nbsp;připravil si&nbsp;turecké i&nbsp;francouzské ručníky, jak se&nbsp;odjakživa říká dlouhým úzkým cirkusovým plakátům. Šestého dne byl konečně proveden slavný nástup. Všechno příslušnictvo cirkusu muselo si&nbsp;vzít nejparádnější kroje, ale Berwitz si&nbsp;ještě projednal s&nbsp;úřady, že&nbsp;mu&nbsp;půjčili sto padesát vojáků, které všechny oblékl v&nbsp;kostýmy z&nbsp;pantomim. I&nbsp;rozvinul se&nbsp;pak průvod, jakého ještě Cařihrad neviděl.</span></p>
          <p class="chunk" data-nb-ref-number="19" data-nb-words="458" data-nb-chars="2991"><span class="idea" data-nb-ref-number="19" id="idea19" data-nb-words="458" data-nb-chars="2991">Vpředu za&nbsp;oddílem kavasů jeli dva středověcí heroldi se&nbsp;stříbrnými dlouhými trubkami, jež hlaholily fanfáry, kdykoli hudba vzadu dozněla. Pak se&nbsp;objevili tři římští jezdci s&nbsp;kovovými holeněmi na&nbsp;nahých lýtkách, s&nbsp;antickými helmicemi nad bezvousou tváří, prostřední z&nbsp;nich nesl standartu Cirkus Humberto. A&nbsp;za&nbsp;Římany jel plochý vůz, na&nbsp;němž seděli zády k&nbsp;sobě hudebníci v&nbsp;červených a&nbsp;zlatých livrejích, vyhrávajíce marš za&nbsp;maršem. Nato se&nbsp;za&nbsp;celým oddílem antické jízdy vynořila zlatá závodní kolesa římských cirků, tažená čtyřmi koni vedle sebe, na&nbsp;voze stál Petr Berwitz s&nbsp;nachovým pláštěm v&nbsp;póze Caesara. Za&nbsp;tímto antickým zjevením jel vrchní štolba s&nbsp;Madame Sylvií, oba v&nbsp;červených anglických fracích a&nbsp;černých čapkách, jako by&nbsp;vyskočili z&nbsp;nejmondénnější londýnské rytiny. Za&nbsp;nimi tři krasojezdkyně v&nbsp;růžových, krémových a&nbsp;azurových sukénkách; pak dva španělští hidalgové, plni stříbrného vyšívání, se&nbsp;sevillskými černými plochými klobouky, jimiž s&nbsp;velkou grandezzou pozdravovali všechna zamřížovaná okna. Pak jel oddíl vojáků oblečených za&nbsp;Araby, v&nbsp;dlouhých splývavých pláštích, a&nbsp;pak oddíl ruských kozáků. Tito vojáci se&nbsp;zprvu vzpírali obléci uniformu ďaura<a href="./resources/undefined">[5]</a> a&nbsp;nepřítele islámu, až&nbsp;jim Berwitz namluvil, že&nbsp;je&nbsp;to&nbsp;válečná kořist. Tu&nbsp;teprve se&nbsp;jim zalíbilo koketně si&nbsp;nasadit ruskou čapku a&nbsp;jet městem s&nbsp;levicí opřenou v&nbsp;bok. Za&nbsp;nimi vedli modře livrejovaní podkoní chloubu stájí humbertovských, šest bílých lipicánů s&nbsp;růžovými chřípěmi. Potom šla skupina vojáků kostýmovaných jako perští sokolníci – to&nbsp;byla nová, teheránská myšlenka Berwitzova – a&nbsp;na&nbsp;kožených rukavicích nesli pestrobarevné pokřikující papoušky. Nato byla dvěma býky zebu tažena klec s&nbsp;tygry a&nbsp;ve&nbsp;čtyřspřeží vezena klec se&nbsp;lvy. Za&nbsp;ní&nbsp;mašírovali vojáci oblečení do&nbsp;modročervenozlatých krojů, kterým se&nbsp;v&nbsp;cirkuse říkalo marokánské. Nesli v&nbsp;rukou pozlacené klece s&nbsp;malými opičkami. Osm najatých hamalů, začerněných ve&nbsp;tváři a&nbsp;na&nbsp;rukou, s&nbsp;obrovskými turbany a&nbsp;peřím na&nbsp;hlavách a&nbsp;ve&nbsp;fantastických žlutých a&nbsp;červených úborech, neslo zdobná čínská nosítka, na&nbsp;nichž seděly dvě ženy artistů, přeměněné ve&nbsp;víly. A&nbsp;pak se&nbsp;zjevil užaslým divákům majestátní slon Bingo, ověšený rudými čabrakami se&nbsp;zlatými třapci; na&nbsp;hlavě mu&nbsp;seděl důstojný Arr-Šehir v&nbsp;bílých šatech a&nbsp;zlatém turbanu, na&nbsp;zádech se&nbsp;mu&nbsp;pohupoval palankýn, z&nbsp;něhož mávaly čtyři hurisky s&nbsp;tvářemi zakrytými závoji. Byly to&nbsp;ženy sluhů a&nbsp;koňáků, pračky a&nbsp;myčky, které s&nbsp;nabarvenýma očima vypadaly jako nejsvůdnější zjevení. Ale to&nbsp;ještě pořád nebyl konec průvodu. Ještě se&nbsp;objevili strakatí šaškové s&nbsp;cvičenými psy, v&nbsp;čele pan Hamilton na&nbsp;divokém oslu, který byl kupodivu poslušný. Mezi poskakujícími a&nbsp;kotrmelcujícími augusty vedli sluhové kozla Modrovousa s&nbsp;jeho bílou a&nbsp;nyní ověnčenou družinou, párek muflonů, stádečko ovcí, jezevce a&nbsp;medvěda. Byla to&nbsp;nejstrakatější skupina, neboť sluhové měli na&nbsp;sobě všelijaké ty&nbsp;staré přepychové uniformy, které sbírával děda Carlo. A&nbsp;pak ještě jelo několik středověkých zbrojnošů opět se&nbsp;standartou Cirkus Humberto a&nbsp;byl konec.</span></p>
          <p class="chunk" data-nb-ref-number="20" data-nb-words="29" data-nb-chars="204"><span class="idea" data-nb-ref-number="20" id="idea20" data-nb-words="29" data-nb-chars="204">Vyplatilo se&nbsp;Petru Berwitzovi, že&nbsp;tolik péče a&nbsp;nákladu věnoval režii svého vstupu do&nbsp;Cařihradu. Představení za&nbsp;představením bylo natřískáno, evropská kolonie i&nbsp;poddaní pádišáhovi přicházeli znovu a&nbsp;znovu.</span></p>
          <p class="chunk" data-nb-ref-number="21" data-nb-words="335" data-nb-chars="2196"><span class="idea" data-nb-ref-number="21" id="idea21" data-nb-words="335" data-nb-chars="2196">Sultán se&nbsp;neobjevil, ale vzkázal Berwitzovi, zda by&nbsp;nemohl uspořádat pro něho a&nbsp;pro jeho dvůr zvláštní představení v&nbsp;císařských zahradách. Berwitz ovšem ochotně připověděl a&nbsp;hrál pak třikrát před Jeho Veličenstvem a&nbsp;před tribunou zakrytou závoji, kde usedl celý císařský harém. Abdul Medžid byl tak spokojen, že&nbsp;si&nbsp;dal Berwitze představit a&nbsp;pozval ho&nbsp;k&nbsp;prohlídce svých stájí. Petr byl znalec koní a&nbsp;byl hrdý na&nbsp;ušlechtilá zvířata svého podniku. Ale v&nbsp;sultánských konírnách nemohl utajit překvapení a&nbsp;nadšení. V&nbsp;dlouhých řadách stáli zde nejkrásnější potomci pěti posvátných kobyl Mohamedových, Džulfé, Koheily, Maneti, Saklaví a&nbsp;Tusie, všichni s&nbsp;nádhernou hlubokou hrudí, jemným svalstvem, dlouhou kostí ramenní a&nbsp;krátkými holeněmi, krátcí v&nbsp;bedrech a&nbsp;silní v&nbsp;útlých nohou, jako stvořeni pro vytrvalý rychlý běh, praví pijáci větrů. Byli tu&nbsp;hřebci z&nbsp;Nedžedu, nejlepší odchovanci slavných pěstitelských kmenů Beni Sacher, Haddžerad, Muali, El&nbsp;Ruola, El&nbsp;Sbaa; bylo tu&nbsp;i&nbsp;několik bílých kobyl vytrvalecké rasy Tvaifé a&nbsp;dlohokrkých Manakui, jež chová kmen Vuold Ali. Petr to&nbsp;dovedl ocenit, neboť věděl z&nbsp;tradice, že&nbsp;kobyly těchto rodů se&nbsp;považují mezi Araby za&nbsp;neprodejné. Všechny ty&nbsp;nedohledné stáje hostily samé bělouše. Byli všech odstínů: sametoví, stříbrní, železní, popelaví, mléční, červení, modří, byli tu&nbsp;mušky a&nbsp;pstružky a&nbsp;grošáci a&nbsp;jablečňáci a&nbsp;jako největší vzácnost stáli zvlášť dva atlasoví s&nbsp;růžovou pletí a&nbsp;s&nbsp;hedvábným lesklým vlasem. Za&nbsp;araby se&nbsp;řadili nádherní hřebci berberští s&nbsp;vyklenutým nosem a&nbsp;jeleními krky, statní bělouši z&nbsp;rodu Ben Chareb, hnědáci vysokého chodu z&nbsp;rasy Haymur i&nbsp;drobní nezdolní vytrvalci v&nbsp;cvalu rasy Meziris. A&nbsp;peršané tu&nbsp;byli, vznosní koně irakadženičtí a&nbsp;hyskánští, a&nbsp;španělé, pyšně pompézní andalusijci ohnivých očí a&nbsp;vysoko se&nbsp;zvedajících kolenou. Petru Berwitzovi přecházel zrak; ale ještě musel zajít do&nbsp;anglické stáje, kde našel potomky nejvzácnějších dostihových plnokrevníků, členy slavných rodů Heroldů z&nbsp;Beverley Turka a&nbsp;Marchem z&nbsp;Godolphina. Pak teprve stáli domácí koně turečtí, kavkazští, arménští a&nbsp;jiní, drobné neznámé rasy užitkové. Ve&nbsp;stájích se&nbsp;Abdul Medžid rozohnil a&nbsp;rozhovořil, a&nbsp;Petr byl až&nbsp;udiven všemi jeho vědomostmi hipologickými.</span></p>
          <p class="chunk" data-nb-ref-number="22" data-nb-words="143" data-nb-chars="894"><span class="idea" data-nb-ref-number="22" id="idea22" data-nb-words="143" data-nb-chars="894">Když se&nbsp;vrátili do&nbsp;sultánova salónku a&nbsp;usedli s&nbsp;jeho nejmilejším synem ke&nbsp;koflíčkům černé kávy, vyptával se&nbsp;sultán přes hodinu na&nbsp;všecky praktiky západního chovu, i&nbsp;na&nbsp;ošetřování zhřebných klisen a&nbsp;na&nbsp;všeliké koňské medikamenty. Petr patrně obstál, neboť Abdul Medžid ho&nbsp;na&nbsp;sklonku rozhovoru pozval dál do&nbsp;svých pokojů. Sál za&nbsp;sálem byly to&nbsp;sbírky císařského pokladu, úžasné množství zdobných věcí ze&nbsp;zlata a&nbsp;stříbra, v&nbsp;některém pokoji jen hromady a&nbsp;hromádky nejvzácnějších drahých kamenů. Uprostřed tohoto mrtvého bohatství sultán opět upadl v&nbsp;mlčení. Jen v&nbsp;síni tabatěrek se&nbsp;zastavil, obešel stoly, vzal jednu těžkou, zlatou, s&nbsp;rytými arabeskami a&nbsp;beze slova ji&nbsp;podal Petrovi, který se&nbsp;hluboce uklonil. V&nbsp;síni drahokamů rozhrnul sultán kupu zelených kaménků na&nbsp;achátové míse, a&nbsp;vybrav jeden z&nbsp;největších safírů, podal jej Petrovi s&nbsp;dvěma slovy: „Pro madam.“ A&nbsp;pak se&nbsp;se&nbsp;svým hostem rozloučil.</span></p>
          <p class="chunk" data-nb-ref-number="23" data-nb-words="84" data-nb-chars="543"><span class="idea" data-nb-ref-number="23" id="idea23" data-nb-words="84" data-nb-chars="543">Petru Berwitzovi bylo by&nbsp;toto vše stačilo k&nbsp;nejvyššímu osobnímu blaženství. Dostalo se&nbsp;mu&nbsp;však ještě více. Před odjezdem z&nbsp;Cařihradu byl jmenován inspektorem císařských otomanských koníren s&nbsp;titulem livá–paša a&nbsp;obdržel řád půlměsíce II. třídy a&nbsp;čestný kaftan. Berwitz si&nbsp;ihned připjal řád na&nbsp;uniformu perského plukovníka. Také po&nbsp;obchodní stránce byl pro ně&nbsp;Cařihrad výnosný, zaplnil zase pokladny vyschlé cestováním po&nbsp;Asii, a&nbsp;tak se&nbsp;Cirkus Humberto vracel se&nbsp;slávou a&nbsp;spokojeností přes malá závislá knížectví balkánská k&nbsp;Budapešti a&nbsp;k&nbsp;Vídni.</span></p>
          <p class="chunk" data-nb-ref-number="24" data-nb-words="144" data-nb-chars="894"><span class="idea" data-nb-ref-number="24" id="idea24" data-nb-words="144" data-nb-chars="894">Tam nalezl Berwitz svou sestřenici Elisu v&nbsp;hlubokém smutku pro smrt svého muže majora Hammerschmidta a&nbsp;v&nbsp;nemalých starostech o&nbsp;budoucnost. Rozřešil to&nbsp;tím, že&nbsp;ji&nbsp;vzal s&nbsp;sebou jako pokladní. Nemohl zapomenouti na&nbsp;to, jaká to&nbsp;byla výhoda, když ještě před několika lety byl Cirkus Humberto spravován a&nbsp;střežen šesti příslušníky rodiny. Věděl sice, že&nbsp;má&nbsp;dobré a&nbsp;spolehlivé spolupracovníky, ale měl to&nbsp;už&nbsp;tak nějak v&nbsp;krvi, že&nbsp;cirkus nemá být pouhý obchodní podnik, že&nbsp;jeho prazáklad odjakživa byla rodina. Anežka to&nbsp;úplně schvalovala, třebaže necítila, co&nbsp;v&nbsp;tom bylo tradičního. A&nbsp;když se&nbsp;z&nbsp;domova dověděla, že&nbsp;její holandský bratránek Frans Steenhouwer dokončil středoškolská studia a&nbsp;místo dalšího učení že&nbsp;chce stůj co&nbsp;stůj do&nbsp;obchodní služby v&nbsp;koloniích, dopsala mu&nbsp;po&nbsp;dohodě s&nbsp;Petrem a&nbsp;Frans Steenhouwer ochotně zaměnil svou touhu po&nbsp;vzdálené exotice za&nbsp;neméně dobrodružné putování s&nbsp;cirkusem.</span></p>
          <p class="chunk" data-nb-ref-number="25" data-nb-words="38" data-nb-chars="218"><span class="idea" data-nb-ref-number="25" id="idea25" data-nb-words="38" data-nb-chars="218">Tak se&nbsp;Cirkus Humberto ustálil a&nbsp;vykrystalizoval do&nbsp;té&nbsp;podoby, v&nbsp;níž jej našel český zedník Antonín Karas ve&nbsp;dnech, kdy se&nbsp;zimní pobyt v&nbsp;Hamburku končil a&nbsp;všecko žilo v&nbsp;posledních přípravách k&nbsp;jarnímu odjezdu na&nbsp;turné.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./cirkus_humberto_010.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>