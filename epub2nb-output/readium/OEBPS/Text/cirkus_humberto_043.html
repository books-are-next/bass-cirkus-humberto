<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Cirkus Humberto</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection8">
<h2 class="mlpuroven2kapitola">XII</h2>

<p class="mlptextbez1radku">Den po té rozmluvě přišel pan Gaudeamus znovu za
Vaškem.</p>

<p class="mlptextbez1radku"><span class="calibre13">„Přemýšlel jsem,
mladý příteli, o tom, co jste mi včera řekl,“ zahájil rovnou rozhovor, „a musím
vám říci, že mi to imponovalo. Takhle zápasit, a možná že bez naděje, saprlot,
k tomu je třeba charakteru. Jen jedno si nedovedu vysvětlit: jak jste se mohl s
tak lehkým srdcem rozloučit s existencí Cirkusu Humberto? Vy přece jste už připraven
na to, že tento podnik zahyne…“</span></p>

<p class="mlptext"><span class="calibre13">„Ano. Ale ne s lehkým
srdcem, barone, ne s lehkým srdcem. Je mi z toho naopak velmi smutno a vidím,
že mi to dá v budoucnu velmi starostí.“</span></p>

<p class="mlptext">„Tomu dost dobře nerozumím. Počítáte se zánikem cirkusu,
věříte ve své umění a jistě se nemýlíte. Ale nač tedy smutek a strachy?“</p>

<p class="mlptext">Vašek neodpověděl. Otázka baronova se strefila do jeho
nejskrytějšího myšlení. Nerad o tom mluvil doma, natož před cizími. Ale často
už cítil potřebu s někým se vyhovořit, aby prostě slyšel svůj hlas, vyslovil
své myšlenky a zbavil se té tíže. Zde ten člověk byl takový dobrý důvěrník,
srostl s nimi, a přece žil mimo, byl zkušený muž a měl je rád. Už včera mu
Vašek řekl víc, než původně chtěl – ať tedy ví všecko.</p>

<p class="mlptext">Vašek vzal pana Gaudeama pod paží a vedl jej kousek dál, aby
je nikdo neslyšel.</p>

<p class="mlptext">„Budu k vám upřímný, pane barone, a vy, prosím pěkně, si to
ponecháte pro sebe. Nejtruchlivější stránka Cirkusu Humberto je v tom, že tento
podnik nemá dědice.“</p>

<p class="mlptext">„Jak to – jste tu přece vy, v plné síle a schopnější než
kdokoli jiný…“</p>

<p class="mlptext">„Ano, já. Ale já už nemyslím na sebe. Já už myslím na toho příštího.“</p>

<p class="mlptext">„Petříček?“</p>

<p class="mlptext">Vašek přikývl a mlčel. Bylo mu najednou hořko a teskno.</p>

<p class="mlptext">„Co je s Petříčkem? Hoch je přece zdráv?“</p>

<p class="mlptext"><span class="calibre13">„Zdráv je, barone, ale není
pro cirkus. Je to bázlivý hoch. Bojí se všeho kolem sebe a nejvíce se bojí
zvířat.“</span></p>

<p class="mlptext"><span class="calibre13">A nyní vypověděl Vašek panu
Gaudeamovi všecko své nahromaděné trápení s chlapcem, všechny ty marné pokusy
probudit v něm trochu zájmu o svět, v němž vyrůstá, a jak hoch vytrvale zůstává
mimo, a musí-li se s tím nějak setkat, jak je pln nervózního strachu a úzkosti.</span></p>

<p class="mlptext">„To je divné,“ pronesl po chvíli pan Gaudeamus, „váš syn a vnuk
Berwitzův! Matka krasojezdkyně, babička vášnivá milovnice zvířat! Ale je
pravda, že jsem se s ním nikdy nesetkal kolem manéže.“</p>

<p class="mlptext"><span class="calibre13">„Neříkám,“ dodával Karas, „že
je to dítě k ničemu. Je to bystrý chlapec, důvtipný, přemítavý, lehce se učí, čte
a píše česky i německy, možná že z něho bude znamenitý student. Ale dědic
Cirkusu Humberto v něm neroste. Kdybych věděl, že mu toto dědictví musím
zachovat, dovedl bych se vzepřít Berwitzovi a zmocnit se vedení. Takto však
spíš myslím na to, nebylo-li by možno si zařídit život bez toho věčného ježdění.
Obecnou školu mu můžeme v létě nahradit, ale kdyby měl hoch studovat, bylo by
lépe, kdybychom i my se usadili na jednom místě. Ale to jsou ovšem těžké
problémy.“</span></p>

<p class="mlptext"><span class="calibre13">„Hm,“ pokýval pan Gaudeamus
hlavou, „v Hamburku se staví varietní divadlo. Velká budova, moderní, se všemi
vymoženostmi. To by bylo něco pro vás. Je to ovšem marné, tam bude podnikatel
sám ředitelem. Vy o tom nic nevíte?“</span></p>

<p class="mlptext">„Ne. Nemáme ani zdání.“</p>

<p class="mlptext">„Ale to jste měli vědět. Bude to přece těžká soutěž pro zimní
údobí.“</p>

<p class="mlptext">„To je pěkné nadělení. Říkal jsem vám včera, že jeden náraz
stačí. Možná že to bude tohle“</p>

<p class="mlptext"><span class="calibre13">„Nu, aspoň to nenastane
hned. Do zimy nebudou s budovou hotovi. Pokud vím, nemohou začít dřív než na
jaře, a to vy už zase vyrazíte ven.“</span></p>

<p class="mlptext">„Proč říkáte, barone, vy? Proč neřeknete my?“</p>

<p class="mlptext">Baron se rozpačitě usmál.</p>

<p class="mlptext"><span class="calibre13">„Vám také, Vašku, nic
neujde… Nu, však jsem proto už včera přišel za vámi. Vy jste člověk, který se
umí koukat nepříjemnostem do očí. Nevím, zda bych to dovedl říci vašemu starému
pánu. Zestárl za poslední léta víc, než se sluší. Povídal jste, že myslíte na
to, jak se zařídit bez toho věčného ježdění. A já vám řeknu, kamaráde, že sám
už toho mám docela po krk. Každý den jiný hotel, jiná kuchyň, jiná ženská, to
nemůže jít donekonečna. Moudrost stáří káže se omezit. Jeden dům, jedna
kuchyně, jedna žena.“</span></p>

<p class="mlptext">„Snad se nám nechcete oženit?“ spráskl Vašek ruce.</p>

<p class="mlptext">„A to chci,“ prohlásil pan Gaudeamus sebevědomě.</p>

<p class="mlptext"><span class="calibre13">Vašek se úkosem na něho
podíval. Nu, na první pohled vypadal pan Gaudeamus náramně švihácky, ale kdo se
naň koukl ostřeji, viděl, že na krásné vousy i vlasy spotřebuje množství
ořechového oleje, aby je udržel bez šedin, že pleť je zblízka samá vrásečka a že
oční víčka jsou už jaksi ochablá a zarudlá.</span></p>

<p class="mlptext"><span class="calibre13">„Ožením se, kamarádíčku,“
opakoval pan Gaudeamus, a najednou jako by nabral výmluvnosti, „copak bych si
taky počal? Doufám, že se nikdo z vás neoddával pošetilé představě, že si při
cirkusu zahospodařím menší kapitál. Můj kapitál je mé urozené jméno. To jsem si
šťastně uchoval až do tohoto věku – ačkoli se vám teď přiznám, že kdyby je bylo
možno, jak říkají právníci, za úplatu zcizit, sotva bych teď byl víc než pouhý
pan Gaudeamus.“</span></p>

<p class="mlptext">„Ale to je pro nás smutná zpráva, to vaše radostné rozhodnutí.
Pan Gaudeamus přestane jezdit! Lze aspoň zvědět, kdo je ta šťastná dáma?“</p>

<p class="mlptext">„Ó prosím, mezi námi není tajemství. Za důvěru důvěru. Paní
Melánie Saxová, rozená Kurentová, Vídeň.“</p>

<p class="mlptext">„Vdova…“</p>

<p class="mlptext"><span class="calibre13">„Ano. Nejlepší nevěsta je
vdova. Ta ví, proč to dělá. A paní Saxová spojuje zralou moudrost usedlého věku
s příjemným uspořádáním jmění movitého i nemovitého. Dům ve třetím okrese, vilu
ve Sparbachu, továrnu v Leopoldové, vinice v Grinzingu, tři milióny zlatých v Zemské
bance. Větší nároky na její krásu a zemské vlastenectví už nemohu mít.“</span></p>

<p class="mlptext">„A vy budete fabrikantem?“</p>

<p class="mlptext"><span class="calibre13">„Ovšem! Dost dlouho jsem se
potloukal světem takřka jako lepič afiší a vyvolavač vašich kejklů. Je už na
čase, abych přistoupil k tvořivé práci a rozmnožil bohatství tohoto světa
velkovýrobou.“</span></p>

<p class="mlptext"><span class="calibre13">„To je neuvěřitelné,
barone, co vy všecko v životě dokážete. Co, prosím vás, budete vyrábět?“</span></p>

<p class="mlptext"><span class="calibre13">„Pomády, mladý příteli,
pomády. Pan Sax byl vynikající odborník, dodavatel Nejjasnějšího císařského
domu. Posílal císaři pánu od jeho nastoupení na trůn vždycky k vánocům koš s flaštičkami
a kelímky, bylo to krémů a pomád na celý rok a zadarmo; a to víte, jací jsou
Habsburci krkouni. Za pár liber oparfémovaného sádla dostal pan Sax každý rok
vlastnoruční děkovací přípis a do firmy si směl dát titul Fournisseur de Sa
Majesté. Od letošních vánoc budu tím Fournisseurem já. Berwitz mi to bude
závidět, že budu najednou impérial i royal. Ale já budu mít svou satisfakci.
Jako důstojníka mě císař pán z Vídně vyhnal, jako pomádníkovi mi tam bude
vlastnoručně děkovat. Voilà! Vy řeknete, že je to krkolomné salto, a já vám
řeknu, že pro mne je to docela pěkné saldo.“</span></p>

<p class="mlptext">„Inu, musíme vám blahopřát, barone, to je zřejmé. Ale nám to
dá velkou starost, nahradit vaše zkušenosti a známosti.“</p>

<p class="mlptext">„Kdybych vám, Vašku, mohl radit, řekl bych vám právě po těch
zkušenostech jedno: nedělejte to už jako dosud. Netahejte tu strašnou karavanu
po silnicích. To se vám nemůže zrentovat. Je to drahé a především je to pomalé.
Takhle se mohlo jezdit před padesáti lety. Tehdy bylo na všecko kdy. Ale teď
jsme v jiných časech. Doba, kamaráde, doba je v kalupu. Já to vidím všude, kam
přijdu. Evropa přestává být starou, klidnou Evropou, fouká sem americké
bláznění. Jakživ jsem neměl rád Ameriku. Víte, mně je ohavná země, kde se měří
na Fahrenheitův teploměr. Není tam o nic víc horko než tady, ale na stupně to
vypadá jako hotové předpeklí. A oni si pak z těch vysokých číslic navzájem
vemluví horečku. Krásné časy tiché pohody, kdy jsme byli svobodnými pány hodin
a dní a na týdnu sem, týdnu tam nezáleželo, jsou už pryč, zkaženy a nakaženy
bacilem kalupu. Svět najednou objevil čas jako zboží a počítá s ním jako v apatyce,
minutu za dolar, minutu za tři dolary, minutu za pět dolarů. V poslední krizi
byla odhalena cena minuty a od té doby se už ztrojnásobila. Oběd, na kterém
jsem si pochutnával hodinu, musím zhltnout za dvacet minut, abych neprodělal na
čase. Ale vaši koně, Vašku, budou stále stejně poživačně chroupat svůj oves a vydrží
se stejnou lahodnou pomalostí pít svou vodu, protože jsou to ušlechtilí, panští
tvorové, a ne otroci kurzů a tempa a horečky. Vy se svým cirkusem se stále
ještě povlečete deset hodin do města, kam dnes dojede rychlík za hodinu. Za
těchže deset hodin byste byl vlakem, kam vám vaše putování bude trvat deset
dní. A tak se budete belhat novou dobou a spotřebujete celých 365 dní roku na
něco, co byste měl vyřídit za měsíc.“</p>

<p class="mlptext"><span class="calibre13">„Je na tom něco pravdivého,
barone. Ale jak se zařídit? Jak to urychlit? Nemohu přece na cestách uštvat
koně.“</span></p>

<p class="mlptext">„Ani byste na tom nic nezískal. Tu je jediná věc a tu jsem vám
chtěl na rozloučenou poradit: vzdát se koňských potahů, vzdát se silnice.
Naložit celý cirkus do železničních vagónů. Nenadeženete-li si čas železnicí,
projíte a prokrmíte celý výdělek.“</p>

<p class="mlptext">„Můj bože, barone, víte, co by to znamenalo? Prodat celé
zařízení a začínat znovu! Copak je to možné?“</p>

<p class="mlptext"><span class="calibre13">„Je to nejen možné, ale
především nezbytné, chcete-li se opravdu zachránit. Musíte hledat velká města,
abyste dosáhli co největšího počtu představení, a musíte zkrátit jízdy mezi
městy, abyste co nejméně projedli naplano. Jinak to nepůjde, věřte mi to.
Amerika už to tak dělá – a Kranz se na to zařizuje.“</span></p>

<p class="mlptext">„Kranz?“</p>

<p class="mlptext">„Ano. Už si dává dělat vagóny na slony.“</p>

<p class="mlptext"><span class="calibre13">„Ale na to je potřebí zase
peněz, mnoho peněz, nesmírně mnoho peněz!“</span></p>

<p class="mlptext">„Bohužel!“ přikývl pan Gaudeamus, „to je zlo, proti kterému
celé to naše slavné století vynálezů nedovedlo najít účinný prostředek.“</p>

<p class="mlptext">Vaškovi nebylo veselo, když se rozešli. Viděl, že se dostali
do tísně, kde se budou před nimi kupit nové a nové překážky a oni vždy budou na
ně slabí, protože se vždycky opozdí se svými přípravami. Chyba se stala tehdy
před tím Švédskem, že se z přílišné počestnosti báli udělat dluh. Propásli
šanci a pak už byli do dluhů vehnáni. Člověk nikdy nemá propást šanci – to také
patří k jeho odpovědnosti, říkal si Vašek. Ale poučení bylo pro tuto chvíli
pozdní, teď už se nedala chyba odčinit. Ztratili tempo. Teď už nemohli
předbíhat dobu a připravovat si příští budoucnost. Bylo jim zápasit ze dne na
den o holou existenci.</p>

<p class="mlptext">Vašek měl přitom ošklivý pocit, že se celý podnik rozsype
dřív, než přijde onen obávaný náraz zvenčí. Bylo tu přece jen příliš mnoho staroby,
která teď takřka najednou vyrazila na všech stranách. Chřadnoucí Hamilton,
vlekoucí se Arr-Šehir, odcházející Gaudeamus, chátrající Selnicki. Neboť i tento
skvělý kapelník upadal poslední dobou ve vzhledu i výkonu. Ztratil svou
marciálnost, chodil ošuntělý, kníry mu na odulých tvářích zplihly, pohled měl
kalný a zamžený. Nepil nijak víc než dříve, ale nesnášel alkohol, tu a tam se
dočista opil. Držel se jen svou nesmírnou rutinou, ale Vaškovi bylo jasno, že
už s ním nemůže počítat, kdyby měl přeměnit Cirkus Humberto od základu. A s kým
tu může ze starých pracovníku počítat? Šéf stavařů Vendelín Malina byl bílá
pára nad hrncem, Kerholec ztloustl a povoloval si a Vaškův vlastní táta, Karas
Antonín, blížil se šedesátce a nejraději mluvil o odchodu do chalupy v Horní Sněžné.
Ve městě je čekala zpuchřelá bouda a nová, neznámá konkurence a nad tím vším
neomezené vládl principál, kterému bylo přes sedmdesát, který nechce ustoupit z
ničeho, co se tu kdysi zavedlo, a všecku tíseň přijímá jako nevděčnost osudu a světskou
nespravedlnost k němu, Emíru bílých koní a vznešenému hodnostáři perskému i tureckému.</p>

<p class="mlptext"><span class="calibre13">Vaškovi nezbývalo než mu
šetrně oznámit nepříjemnou novinku s panem Gaudeamem.</span></p>

<p class="mlptext"><span class="calibre13">„Baron odejde… Gaudeamus
odejde…,“ opakoval si Berwitz v zamyšlení. Zdálo se, že je to věc, kterou si
nikdy nepředstavil. Pokyvoval jen šedivou svou hlavou a opakoval znovu:</span></p>

<p class="mlptext">„Gaudeamus odejde… a Selnicki odejde…“</p>

<p class="mlptext">„Cože, tatínku?“ vzkřikl Vašek, „Selnicki taky?“</p>

<p class="mlptext">„Dřív nebo později, chlapče. Musí. Nelze ho zdržovat. Nemá to
tuhle v pořádku…“</p>

<p class="mlptext">A Berwitz ukázal na čelo.</p>

<p class="mlptext"><span class="calibre13">Stalo se to včera, jak pak
vyprávěl Vaškovi. Kapelník přišel ke zkoušce a div se nesvalil. Berwitz zprvu
nic neřekl, ale pak šel za ním a spustil na něho ostře, po direktorsku. Poprvé
v jejich společném životě. Selnicki dlouho mlčel, až konečně zvedl hlavu.</span></p>

<p class="mlptext"><span class="calibre13">„Já za to,“ povídá, „direktore,
nemohu. Dokud tu v manéži jezdili koně a tamhle nahoře jsme měli noty, bylo to
v pořádku. Ale tuhle jsem přišel znenadání do šapitó a spatřil jsem, jak manéží
cválají do kruhu noty. Čtvrtky, půlky, osminky, jedna za druhou a galop.“</span></p>

<p class="mlptext">„To snad čtvrtky ryzlinku a osminky vermutu, ne?“ křikl na
něho Berwitz.</p>

<p class="mlptext"><span class="calibre13">„Ne, řediteli,“ šeptal
ustrašeně Selnicki, „noty, veritábl noty, s černou nebo bílou hlavičkou a s nožičkou
dolů. Některá měla nad sebou i puntík na staccato.“</span></p>

<p class="mlptext">Starého Berwitze prý obešel mráz jako každého zdravého
člověka, když se setká s něčím nepřirozeným. Chtěl se na kapelníka utrhnout,
aby nedělal hloupé vtipy, ale Selnicki setrval na svém: když přijde sám do
cirkusu, vidí v manéži jezdit svoje noty.</p>

<p class="mlptext">„A víte, direktore,“ dodal potom, „to je konec. Když už i muzika
propadla cirkusu, to je konec. Teď piju, abych to neviděl.“</p>

<p class="mlptext"><span class="calibre13">„Zkrátka, přeskočilo mu,“
končil Berwitz svoje vyprávění, „docela se pomátl. Však to bylo taky alkoholu,
od rána do noci, jak je rok dlouhý. Musíme se s ním rozloučit. Ale ty dva,
Selnického a Gaudeama, já už nahrazovat nebudu. To už si budeš muset zařídit
ty, já jsem na to už starý. Až přijedeme do Hamburku, prodám konstrukci, to je
můj poslední úkol. A pak, až budou ty milióny, uděláš si pořádek, jaký budeš
chtít.“</span></p>

</div>
</body>
</html>