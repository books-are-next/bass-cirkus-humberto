<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Cirkus Humberto</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="mlpuroven2kapitola">XI</h2>

<p class="mlptextbez1radku"><span class="calibre13">Karas otec, Karas
syn radostně vtáhli do kvartýru paní Langermannové. Konečně se zas budou moci
po chuti natáhnout na slamníku v řádné posteli! Vdova je uvítala s velkou
srdečností. Nevedlo se jí dobře, co česká parta odtud zmizela. Neslyšela nic o osudu
Milnerových zedníků a nevěděla také, jak se daří Karasům u cirkusu. S podnájemníky
neměla štěstí, žádný solidní pán se nevyskytl, samí přelétavci, většinou z lodí,
nezaměstnaní stevardi a námořníci, kteří tu přespali pár nocí, než se někde
uchytili nebo než jim došly peníze a museli na herberk; věru, nebylo oč stát. S
Karasy jako by se vracel zásvit starých klidných časů. A ke všemu byli teď
větší páni, byli umělci. To si vdova nedala vzít, že pan Karas je umělec, když
troubí v kapele. Měla zbožnou úctu k hudbě. Nebožtík pan kormidelník Langermann
hrával na tahací harmoniku a to bylo tak krásné – kolikrát se tehdy rozslzela,
když seděli spolu v kuchyni na pohovce, na stole voněla bábovka a pan
kormidelník Langermann hrál na ten námořnický klavír a zpíval: „Et wasen twei
Kunnigeskinner, de hadden enander so leef.“</span></p>

<p class="mlptext"><span class="calibre13">Růženka povyrostla za ten
rok o nějaký coul. Vykulila oči a radostí upustila panenku, když spatřila Vaška
vcházet do dveří. Vašek se v první chvíli choval náramně vážně a důležitě, jako
dospělý mužský, který už má za sebou všecky dětské pošetilosti. Ale po pár minutách
to z něho opadalo a nad Růženčinými hračkami se stal z něho zase malý chlapec,
který tu mezi panenkami, kuchyňkou, kupeckým krámem našel nový svět pro svou
bájivou fantazii. Osm měsíců žil mezi velkými lidmi, přizpůsoboval se jim, pracoval
s nimi a měl čím dále tím méně kdy na skotačivou hru; nyní se mu v kuchyni paní
Langermannové, na pohovce nebo pod stolem, na čtyři měsíce otvíraly koutečky
zapíraného dětství. V cirkuse zůstával vážně upjat k úkolům, které ho
obklopovaly, hovořil s mužskými jako chlap, sakroval, plival a divže si
nezapálil cigáro; ale tu s Růženkou zjihl a zněžněl, vžil se do jejího myšlení,
a nad hadrovým panákem jako by si ulevoval od té předčasné, umělé vyzrálosti.
Jen to jeho komandérství v něm zůstalo, ve všem všude musel vést on a Růženka
se podrobovat; naštěstí byla Růženka dušička oddaná a povolná, plná obdivu k jeho
ráznosti, a tu se tedy ochotně přizpůsobovala, když jí všecko přeměnil a přetvořil;
o pokojíčku pro panenky rozhodl, že to je maringotka, z kupeckého krámu udělal
menažérii, z kočárku klec pro tygry. Ke všemu, co Růženka měla a v čem žila,
nasadil brýle svého vidění a obě děti se octly v novém, dvojnásob začarovaném
světě.</span></p>

<p class="mlptext">Jen jednu věc přečarovat nemohl: Růženčin slabikář. Měla už
svou první knížku s obrázky, s velkými literami, se slovy rozdělenými do
slabik. Vašek některá písmena švabachu znal, jiná si pletl, teď se však do toho
zakoukl a s celou svou úporností denně si v slabikáři říkal, až uměl celé
stránky nazpaměť. Táta pro tuto jeho ctižádost neměl mnoho smyslu, ale za tátou
se k paní Langermannové přistěhoval Bureš a ten si každého večera přitáhl Vaška
ke stolu a vyzkoušel ho z německého čtení. A pak zpravidla vytáhl ještě některou
ze svých knížek a předčítal nebo dal Vaškovi předčítat básničky, které se mu
líbily. Čítávali je znovu a znovu a ponenáhlu to Vaškovi znělo hlavou jako
písnička.</p>

<p class="mlpverseibezodsazen">Šlo krásné děvče ke klášteru<br class="calibre12"/>
byl právě strašný den.<br class="calibre12"/>
Když k fortně přišlo, zvonilo,<br class="calibre12"/>
čímž vrátného ven loudilo,<br class="calibre12"/>
a ten hned přišel ven.</p>

<p class="mlptext3">Někdy šla z deklamovánky až hrůza:</p>

<p class="mlpverseibezodsazen">Na silnici stojí bába,<br class="calibre12"/>
na dvě berle sehnutá,<br class="calibre12"/>
škaredá co soví hlava,<br class="calibre12"/>
jednooká, hrbatá,<br class="calibre12"/>
v tvářnosti je samá brázda,<br class="calibre12"/>
ruka kůže jen a hnát…</p>

<p class="mlptext2">A<i class="calibre19"> </i>někdy to byla opravdu píseň, kterou bylo možno
zpívat. Když na ni poprvé přišli, prohlásil Bureš, že to takhle nic není. A druhého
dne si přinesl odněkud od vetešníka starou hnědou kytaru, potáhl ji strunami,
vyladil a k údivu domácích rozehrál na ní líbezné akordy. A pak přitáhl knížku
a měkkým hlasem zpíval:</p>

<p class="mlpverseibezodsazen">Když měsíček spanile svítil,<br class="calibre12"/>
vévoda Břetislav vstal,<br class="calibre12"/>
neb oheň, jejž k Juditě cítil,<br class="calibre12"/>
již se v něm dávno byl vňal,<br class="calibre12"/>
k Juditě dávno byl vzňal.</p>

<p class="mlptext2">Vašek ani zdaleka nerozuměl všemu tomu, co v těch
básničkách četl. Bylo tam množství podivných, neznámých slov, při nichž si
nedovedl nic určitého představit, jen cítil, že je v nich nějaké kouzlo, že
znamenají cosi mocného a slavného. Když četl: „A páni znaků hvězdy, trojříčí<a href="../Text/cirkus_humberto_062.html#_ftn8" title="" class="pcalibre pcalibre1" id="_ftnref8"><span class="msofootnotereference"><span class="calibre14"><span class="msofootnotereference"><span class="calibre15">[8]</span></span></span></span></a>, orlice, lva, ostrve<a href="../Text/cirkus_humberto_062.html#_ftn9" title="" class="pcalibre pcalibre1" id="_ftnref9"><span class="msofootnotereference"><span class="calibre14"><span class="msofootnotereference"><span class="calibre15">[9]</span></span></span></span></a> a lekna<a href="../Text/cirkus_humberto_062.html#_ftn10" title="" class="pcalibre pcalibre1" id="_ftnref10"><span class="msofootnotereference"><span class="calibre14"><span class="msofootnotereference"><span class="calibre15">[10]</span></span></span></span></a> pozdvihli pravice,“
působilo to naň velebně a vznešeně. Bylo mu při četbě těch českých veršů, jako
by vcházel zas do hornosněženských lesů, – zelené přísvity, modravé šero, zlaté
záření a za neznámými slovy velká, vábná tajemství. Hoch se dožadoval, aby mu
Bureš četl dál a dál. Probrali všecky knížky, až nakonec Bureš vytáhl malý
sešitek, velmi odřený a otrhaný, a jednoho večera z něho začal předčítat. Byla
to dlouhá, předlouhá báseň, nejdelší ze všech, které Vašek slyšel, a také
nejméně srozumitelná. Pamatoval se jen, že se začínala tak nějak, že Čechové
jsou dobrý národ; vyprávělo se v ní o májovém večeru na modrém jezeře a to bylo
překrásné; a pak tam byl nějak loupežník, kterého vedli na popravu, a on tam
zvolal, aby pozdravovali od něho tu jeho zemi krásnou, zemi milovanou. Víc
Vašek nevěděl, protože když Bureš přišel k tomuhle místu, roztřásl se mu hlas a
nemohl dále. Vašek myslí, že začal plakat, ale určitě to říci nemůže, protože
tenťák Bureš se najednou zved, strčil knížku do kapsy, popadl širák a vyrazil
ven. A přišel až nějak pozdě v noci a paní Langermannová se mu druhý den smála,
že přebral. Vašek později marně na něho naléhal, aby ještě jednou četl „tu
májovou“, Bureš prudce odmítal, že se to pro něho nehodí; a Vašek se tak
nedověděl, jaká deklamovánka to byla. A přece mu dlouho zněla v hlavě jako něco
zcela zvláštního a nezvyklého.</p>

<p class="mlptext">Básničky patřily k večernímu oddechu hamburské zimy. Ve dne na
ně nebylo pomyšlení. Práce čekala všude. Zdánlivě jí nebylo, když odpadlo
putování a stěhování stanů, ale mnoho pomocných dělníků, „hilfáků“, odešlo a na
zbylé padla péče o všecko zvířectvo a obvyklé zimní správky všeho materiálu.
Antonín Karas byl původně přijat také jen jako sezónní tenťák a Kerholec se
chystal, že si ho pak na zimu vymůže. Ale v tom ani nemusel zakročovat. Karas
si koupil Berwitze svými řezbami, které ponenáhlu, kousek po kousku, parádily
zevnějšek cirkusu. A pak tu byl Vašek. Přívažek, který někdy vážil víc než
hlavní kus. A zvláště teď, když se chystalo jeho samostatné vystoupení.</p>

<p class="mlptext">Vašek přejímal od starého Hanse volnou drezúru ponyů. Koníčkové
byli dobře připraveni, probíhali složitými figurami téměř automaticky, šlo jen
o to, aby si bezpečně navykli na Vaška a Vašek aby otrnul pro všecky možné
případy. V prvních zkouškách byl neklidný, hlava mu hořela vzrušením a bič mu
pořád poletoval vzduchem. Za pár dní se však uklidnil a brzo si věděl rady i s druhým,
kratším bičem, jejž mu ředitel přinesl, aby jeho vystoupení vypadalo opravdu
jako miniatura cvičitelského čísla. I učil se zase znovu šambriérou v pravici
dávat tempo a impuls a bičem v levé ruce brzdit a urovnávat figury, a jeho bandurkové,
strakatí a lesklí jako čerstvě vyloupnuté fazolky, sledovali pozorně každé jeho
hnutí. A Hans za pistou kontroloval jeho postoj, aby zůstal i v práci sevřený a
vypjatý jako pravý cvičitel, aby nerozkročil nohy, aby se neohnul ve hřbetě,
aby držel ramena jako ulitá. A pak přišel den, kdy poníci dostali nové postroje
ze žluté kůže, pobité stříbrnými kolečky, se žlutými a modrými chocholy na ohnutých
hlavách, a kdy Vaška oblékli do černého fráčku. Byl to pro něho den největšího
rozčilení: jednak se běžel všem ukázat, a nejvíce těm, kteří měli v šatně
stojací zrcadlo, v němž se mohl vidět celý, jednak měl hrozný strach, aby někde
neupadl, aby ty krásné šaty nezamazal nebo neroztrhl. Ale i tato tréma ho po
několikerém ozkoušení přešla a pak konečně ve vánočním slavnostním pořadu
vystoupil.</p>

<p class="mlptext">Asistenci u gardiny měl znamenitou, celý cirkus nastoupil v bílých
rukavičkách k „pánské službě“, aby dodal lesku prvnímu vystoupení svého malého
pomocníka. Ve dvou řadách od opony k manéži stáli tu v lesklých livrejích
kapitán Gambier, Pablo Perreira, John Harwey, pan Hamilton, oba Gevaertsové, Arr-Šehir,
Achmed Roméo s Paolem, pan Barengo, pan Laribeau a celé osazenstvo osmičky mimo
tátu, který se díval shora od pana Selnického. Na rohu u krajní lóže stál
ředitel Berwitz s Hansem a na židle přistavené k lóži si sedla paní Berwitzová
s Helenkou a s paní Hammerschmidtovou. Z této slavné asistence bylo Vaškovi víc
úzko než ze všeho publika kolem manéže, ale když jí prošel, když složil svou
první poklonu a práskl bičem, aby mu vpustili koně, tréma z něho spadla. Vedl
koně s bezpečnou jistotou, bez překotnosti; ke konci, když už potlesk odměňoval
jednotlivé figury, přešla jeho vnitřní jistota už v lehkou nonšalanci jako u zcela
suverénních cvičitelů. A lidé byli z toho malého kloučka jako diví, tleskot jim
nestačil, dupali a volali „Bravo!“ – to byl veliký úspěch, největší úspěch
nového programu. Jen maličký kaz přišel až na konec a způsobila jej paní Hammerschmidtová:
ze samé něžnosti poslala Vaškovi kytici. S tou věcí nikdo předem nepočítal, a když
mu ji Hans uprostřed manéže podával, shledal najednou Vašek s hrůzou, že mu
chybí třetí ruka. Nevěděl v rozčilení, co honem s biči, a upadl z toho na
několik vteřin do zmatku, v němž najednou vysvitlo, jaké je to ještě dítě. Ale
to právě chytlo u publika nejvíce a znovu vzbouřilo potlesk a jásot. A když se
Vašek konečně vracel z manéže, popadl ho tam obr Gambier, křikl na Laribeaua a oba
Francouzi vyzvedli svého Vašku na ramena a nesli ho za potlesku bílých rukavic
středem celého souboru.</p>

<p class="mlptext"><span class="calibre13">A pak přišel dozadu ředitel
Berwitz v plukovnické uniformě a popleskal Vaškovi po rameně a řekl mu, že se
dobře držel a aby tatínek zítra přišel do kanceláře. A paní Berwitzová ho
pohladila po tváři a Helenka mu potřásla rukou a paní von Hammerschmidt div ho
neumačkala, jak ho objímala a líbala. A na schodech od orchestru stál táta a místo
do trumpety troubil do kapesníku a utíral si oči a u vchodu ke konírnám chodil
Hans jako páv a volal na ostatní kočí: „Neříkal jsem to? Starý </span>Hans má,
pane, oko pro číslo! Já už něco viděl, vy cucáci! Tohle je sukces, jaký tu
nebyl léta!“ Ale v tu chvíli se Vašek vytratil z kruhu ženských, rozběhl se k Hansovi,
křikl „Hans – hop!“ a táhlým obloukem skočil kočímu do náruče a s dětskou
oddaností mu zlíbal obě tváře.</p>

<p class="mlptext"><span class="calibre13">„Nonono! Vašku! Tohle není
třeba! To nemuselo být!“ bránil se kočí a slze jako hráchy mu tekly po tvářích
a kapaly na livrej. Ubohý Hans! Netušil, co ho ještě v ten den jeho největší
slávy potká. Neboť po představení přišel direktor a vlastnoručně mu přede všemi
stájníky odevzdal červenou vestu se zlatými knoflíky, zabalenou do hedvábného
papíru. A Hans byl novým rozčilením jako bez sebe, okamžitě si vestu oblékl,
běhal v ní po stáji bez kabátu, po práci se dooblékl a prohlásil, že dnes se
musí ukázat té holotě v hipodromu. To byla bouda se šesti kobylami na druhém
konci Reeperbahn, kam chodili opilí námořníci a vojáci s lehkými děvčaty jezdit
za šesták na koni a dělat kavalíry, podnik rozkřičený, víc páchnoucí rozlitým
pivem než koňskou vůní, jeden z posledních zapadáků prohýřené noci, kde často
docházelo ke rvačkám a ke zraněním. Nicméně byl to podnik s koníčky a kočové
cirkusu chodívali za kočími hipodromu na nějakou láhev piva, aby se mohli před
nimi chlubit a vytahovat. Tam se tedy vypravil Hans s červenou vestou, jenže po
cestě bylo na Reeperbahn mnoho výčepů se všelikými známými, kteří dosud nic nevěděli
o červené vestě. Kudy ho cesta vedla a jaké byly jeho osudy, není známo. Známo
je jen, že ho o půl třetí hodině ráno dopravili strážníci do Cirkusu Humberto a
odevzdali Alici Harweyové potlučeného, pobitého, s roztrhaným kabátem, s utrženým
límcem. Levici měl pořezanou od skla, v pravé paži měl bodnou ránu nožem, na
pravou nohu kulhal, na hlavě měl cizí klobouk, levé oko měl zavřeno velkou
modřinou. Nepromluvil ani slova, když ho Alice vedla do konírny na seno a celou
cestu mu lála. Teprve když ho opouštěla, zastavil ji, ve svitu lucerny pomalu
rozepjal kabát, s námahou upřel na ni jedno oko a pozvednuv prst pravil: „To
nic není… ty tři museli dočista vodvízt… ale červená vesta je zdravá!“</span></p>

<p class="mlptext">Ráno poklidil lipicány a vraníky spíš Vašek nežli Hans. Za
chvíli nato přišel ředitel. Zastavil se u ovázaného Hanse a kýval hlavou.</p>

<p class="mlptext">„Hans, Hans… ani jsem si nemyslel, jaké jsi čuně!“</p>

<p class="mlptext">„Jsem, pane řediteli,“ přitakával smutně Hans, „jsem hrozné
prase, ale, s odpuštěním, jenom z pouhé radosti. Čistě z pouhopouhé radosti. A já
jsem ještě neměl, co jsem živ, takovou radost jako včera.“</p>

<p class="mlptext">„A co řekneme policii, až to bude vyšetřovat?“</p>

<p class="mlptext">„Ale nebude, pane řediteli, nebude. Dyť to bylo v hipodromu.
Kampak by přišla, kdyby měla vyšetřovat každou rvačku. Já jenom budu muset
ještě teď obstarat pro hipodrom tři kočí, aby jim koně nezůstali bez obsluhy.“</p>

<p class="mlptext"><span class="calibre13">Přes to, jak byl zkřesán,
šel Hans s červenou vestou večer znovu na pivo. Tentokrát ho vytáhl Karas s osmičkáři,
zapít Vaškův úspěch. Šlo se k Námořníkově nevěstě, kde je Moesecke radostně
uvítal. Karas platil tři rundy. Byl to povinen, protože ráno, když přišel do kanceláře,
oznámil mu ředitel, že se rozhodl angažovat Vašku jako mladého jezdce. To patřilo
k Berwitzovým zásadám: raději přijít dřív s nabídkou, než lidé přišli s požadavky.
Byl přesvědčen, že takhle to pořídí levněji a ještě to působí dobrým dojmem.
Karas také bez rozmýšlení a s uctivým díkem přikývl k částce, kterou Berwitz
vyslovil. Bylo to jen pár marek, ale Karas myslil v krejcarech a trojnících.
Všecko mu bylo jako z nebes darované, co tu chlapec vytěží. Dvacetníky za
obchůzky se lvíčetem zanikly, když lvíčata povyrostla, ale Karas je měl všecky
uschovány. A nyní tedy bude k nim přidávat marky; Vašíček nic nepotřebuje a ať
má nějaké úspory, až odtud půjde. Té myšlenky se Karas v hloubi své duše nijak
nevzdával. Pro svou osobu tu byl zcela spokojen, úspěchy Vaškovy a jeho štěstí
ho blažily, ale osten starých společenských předsudků byl hluboce uložen v nitru
počestného zedníka. Aniž o tom mluvil, myslel přece na to, že se jednoho dne
shodnou a opustí cirkus, aby začali doma něco řádného. V tom přemýšlení vadila
Karasovi jen jedna věc: že nic neví o tom, jak to na jaře dopadlo s Milnerovou
partou. Vyptával se na ni horlivě na všech možných místech, ale ani Moesecke,
který by první mohl mít o ní nějaké zprávy, nevěděl zhola nic. Odešli, zmizeli,
zapadli a nikdo během roku nepřišel se zvěstí o nich.</span></p>

<p class="mlptext">Jak zima míjela, vzpomínal Karas, že zanedlouho začne Milner obcházet
vesnice a sestavovat partu. Snad je Karas tady ještě zastihne, snad se tu
setkají a snad se tím urychlí rozhodnutí. Zatím o tom nesměl ani muknout,
protože mu kdekdo vykládal, jak se Vaškovo číslo osvědčuje, jak se lidem líbí a
jak se i Vašek v něm denním cvikem zdokonaluje, že je to všecko teď jaksi
kulatější a plynnější než v prvních dnech a že to bude znamenitá akvizice pro
jarní turné. O tom už všelicos proskočilo, pan Gaudeamus byl pořád jako na
koni, říkalo se, že se pojede tentokrát na východ, do Polska a jinam; Karas se
ve svých nejistotách ustavil na tom, že to ponechá řízení božímu. Objeví-li se
tu Milner, než odjedou, nasadí všecko, aby se vrátili k zedničině; dá-li osud,
že odjedou dřív, jaká pomoc, bude čekat na jinou příležitost. Jedno zlé však
viděl: stavby se v Hamburku nehýbaly. Ve volných chvílích mu nedalo, obcházel
volná staveniště v městě a kolem něho, ale musel si přiznat, že se nikde ani
motyka nehne, aby připravila zednické dílo. Přijdou-li krajani, patrně pořídí zase
špatně; a jasné vědomí téhle skutečnosti ho znovu tlačilo k cirkusu jako k záchraně.</p>

<p class="mlptext"><span class="calibre13">Tak stále kolísal v nejistotách
o sobě a o Vaškovi, až jednoho slunného dne hlásil Kerholec rozkaz připravit
maringotky a nastěhovat se do nich. Milner se neobjevil. A oba Karasové se
rozloučili s paní Langermannovou i s Růženkou a pustili se na druhou pouť s Cirkusem
Humberto.</span></p>

</div>
</body>
</html>