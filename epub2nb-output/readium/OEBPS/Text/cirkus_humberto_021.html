<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Cirkus Humberto</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="mlpuroven2kapitola">VII</h2>

<p class="mlptextbez1radku"><span class="calibre13">Historka s dvojitou
krávou byla švanda, která měla vážné pozadí: Vašek čím dál tím víc mluvil řečí,
která nebyla žádný jazyk. V cirkuse užívali všichni hantýrky, která byla
složena z francouzských, italských a anglických výrazů, čeští dělníci do svých
českých rozhovorů vplétali pokroucená německá slova, ale Vašek k tomu všemu přibíral,
dontérem počínajíc, všeliké výrazy ze všech řečí, které kolem sebe slyšel. A volalo
se tu i hovořilo francouzsky, anglicky, italsky a španělsky, Gevaertsové spolu
mluvili švédsky, paní Berwitzová se Steenhouwerem hovořívala holandsky, Roméo
klel nebo se dovolával boha arabsky a turecky, Cirkus Humberto byl jako jazyková
archa Noemova, kde měli od každé řeči do páru. Dospělí si na to navykli, ale u hocha,
který v tom žil jako Vašek, nastávalo z toho v hlavě babylonské zmatení. Někdy
promluvil tak, že mu už vlastní táta nerozuměl a musel si to dát přeložit; ale
když Vašek začal říkat i „mašalah“, uznal Bureš, že už je nejvýš na čase
ochránit jeho českou dušičku před úplným zmatkem.</span></p>

<p class="mlptext"><span class="calibre13">Tehdy vyhrabal Bureš vzadu
v osmičce balík knížek svázaných motouzem, a kdykoli se hodilo, začal z nich
předčítat. Poprvé to bylo, když Vašek u večeře rozčileně vykládal, jak by se
byli toho dne málem porvali tygři se lvem; Gambier je cvičil k společnému vystoupení,
ale toho dne propuklo dávné nepřátelství obou kočkovitých, a nebýt několika
hlídačů s tyčemi, byla by tekla krev. Osmičkáři mluvili o tom, jaká nenávist
mezi některými šelmami panuje, a Bureš si najednou vzpomněl, že je na to přece
i slavná báseň. A už povstal a hlaholivě přednášel: „Heřman z Bubna byl udatný
pán, u svého krále na slovo vzatý…“</span></p>

<p class="mlptext"><span class="calibre13">Poslouchali zprvu s úsměvem
jeho patetickou deklamaci, ale najednou zvážněli a sledovali básnické vyprávění
s odborným zájmem:</span></p>

<p class="mlpverseibezodsazen">Heřman všeliké hrůzy prost<br class="calibre12"/>
projíždí tam pouště a lesy,<br class="calibre12"/>
novou konaje myslivost<br class="calibre12"/>
jakoby zvyklý, potvory děsí.</p>

<p class="mlpverseibezodsazen">Jednou žena se za pardem<br class="calibre12"/>
od komonstva se vzdaluje svého;<br class="calibre12"/>
kůň tu zarazí v běhu svém<br class="calibre12"/>
a hluk dopadá ucha i jeho.</p>

<p class="mlpverseibezodsazen">Rychle tam bodá, odkud ten řev,<br class="calibre12"/>
ač se kůň mu příčí a brojí,<br class="calibre12"/>
dojel a vidí, an zápasí lev<br class="calibre12"/>
se dvěma tygry v náramném boji.</p>

<p class="mlpverseibezodsazen">„Jednomu na dva se pomoci má!“<br class="calibre12"/>
praví a dřevce svého se chopí,<br class="calibre12"/>
a než ho dravstvo to znamená,<br class="calibre12"/>
v tygra jednoho zarazí kopí.</p>

<p class="mlpverseibezodsazen">Skočí s koně a vytasí meč,<br class="calibre12"/>
aby druhou potvoru ubil;<br class="calibre12"/>
ale než ji dohonil v seč,<br class="calibre12"/>
již lev svou drápou byl zhubil.</p>

<p class="mlpverseibezodsazen">I chvěl hřívou, se zvedaje,<br class="calibre12"/>
obou tygrů a svou krví zbrocen,<br class="calibre12"/>
vděčné k ochránci vzhledaje,<br class="calibre12"/>
lehnul k nohoum jeho mu zkrocen.</p>

<p class="mlptext2">Tady sebou pohnul Malina. Měl patrně nějakou námitku, ale
počkal, až jak to dopadne. Poslouchali tedy, jak Heřman ovázal lva a jak ten
šel za ním až do městské brány a jak potom žili v Čechách, až rytíř umřel, a lev
„žalostí hrůzně řval, nejedl, nepil, třetí den pošel“.</p>

<p class="mlptext">„No, hezky jsi to, Honzo, sesadil,“ pochválil Malina Bureše, „jenom
ti nevěřím, že si mu ten lev lehnul k nohoum. Všecko jo, ale tohle ne.“</p>

<p class="mlptext">„A proč by ne?“ bránil Bureš fantazii Simeona Macháčka. „Z vděčnosti…“</p>

<p class="mlptext"><span class="calibre13">„Neleh,“ zavrtěl hlavou
Malina. „To dá rozum, že by se držel toho tygra. Když má lev kořist, položí na
ni pracku a vrčí nebo řve. A pak ji vezme do zubů a cloumá s ní a tahá ji a pořád
vrčí. To tam do té básničky přidej: že vláčil tygra po pralese sem tam a řval.
To mi tam chybí.“</span></p>

<p class="mlptext">„A ještě něco,“ podotkl Kerholec. „On by si mu neleh k nohám.
Kdyby byl opravdu zkrocen, jak Bureš říká, nejvýš by se mu třel hlavou o tělo.“</p>

<p class="mlptext">„No, což o to,“ vpadl Vosátka s nezvyklým znaleckým zájmem, „ona
se Korina před Gambierem taky rozvalí.“</p>

<p class="mlptext">„Jo, lvice, to jo,“ hájil svou Kerholec, „ale převalí se na
záda, a ne aby si lehla k nohám.“</p>

<p class="mlptext">„Nu, on si samec taky někdy před domptérem lehne,“ mínil
Malina, „lev by to moh být, ale starý a líný.“</p>

<p class="mlptext">„Jenže takový starý lenoch by se nerval s tygry,“ tvrdil
Kerholec, „ten by zařval a utek. Povídám, že to byla vlčice.“</p>

<p class="mlptext"><span class="calibre13">„Ale, přátelé,“ hájil Bureš
znovu báseň, „představte si, že to bylo z vděčnosti, když mu ten Heřman z Bubna
zachránil život a ovázal rány!“</span></p>

<p class="mlptext">„Takové věci se dějí,“ pokračoval Malina. „Lvi jsou vděčni za
dobrotu. Jednou měl domptér Červinka mladou lvici, jmenovala se Kleopatra. Ta
dostala zápal plic a on si ji ve strachu, aby o ni nepřišel, vzal k sobě do
postele a tak ji ošetřil, že se uzdravila. A ta Kleopatra mu byla za to až do
smrti vděčná, jak k ní přišel, už se zvedla na zadní nohy, objala ho a lízala
mu tvář…“</p>

<p class="mlptext">„No vida,“ obrátil se k ostatním Kerholec, „tak to byla lvice
a lízala mu tvář, ale ne že by si lehla k nohám!“</p>

<p class="mlptext"><span class="calibre13">„Zkrátka, Honzo,“ ušklíbl
se seržán Vosátka, „nezbude ti než to královské dílo předělat, jednak aby lev
nejdřív vysmejčil s tím tygrem prales, a pak aby z něho byla lvice a olízala
tomu tvému Heřmanovi z Bubna spanilé jeho líce.“</span></p>

<p class="mlptext">„To snad nejde,“ vmísil se skromně Karas otec, „vždyť by ho
přitom povalila.“</p>

<p class="mlptext">„Tak by to bylo obráceně,“ přijímal to Vosátka, „to by tedy
rytíř Heřman ulehl k nohám lvici.“</p>

<p class="mlptext">Tomuto obratu v znaleckém rozboru básně se musel už i Bureš
dát do smíchu, ale pře tím skončena nebyla. Neboť Malina namítl, že by rytíř
nemusel padnout, protože stojí-li lev na zadních nohách, je to jeho nejslabší
pozice a tak s ním člověk může i zápasit, drží-li ho při tom od těla. Pak se
ještě chvíli uvažovalo o verši „nejedl, nepil, třetí den pošel“. Někteří
mysleli, že kdyby dostal jako zde v cirkuse deset liber pěkné koniny, že by
neodolal, jiní soudili, že by snad nežral, ale pít že musí; jako nejvyšší autorita
rozhodl Malina, že text je správný, protože lev v rozčilení nebo v zármutku
nežere a nepije, a je jen otázka, jestli by pošel už třetího dne.</p>

<p class="mlptext">„To v něm musela být ještě nějaká nemoc,“ usoudil Malina, „třebas
se o funuse nachladil. Docela zdravé zvíře by žilo dýl, ale bylo-li mu něco,
tak je to možné, to dovede lev zajít i za dva dny.“</p>

<p class="mlptext"><span class="calibre18">Zdálo se, že tím je báseň
definitivně schválena, ale Karas otec ještě měl nějakou starost. Jak prý to
bylo tam s tím průvodcem a s vladykou. Bureš musel chvilku hledat v paměti, než
konečně to místo znovu odříkal:</span></p>

<p class="mlpverseibezodsazen">Kudy stoupal, mu po boku byl,<br class="calibre12"/>
každý se divil průvodci tomu,<br class="calibre12"/>
a když vladyka poselství sdil,<br class="calibre12"/>
následoval jej do Čech domů.</p>

<p class="mlptext2">„To je to, čemu nerozumím,“ přikývl Karas, „jak to, že ten
vladyka to poselství zdil. To je zazdili cihlama nebo co?“</p>

<p class="mlptext">Zednický problém básně vyvstal opravdu všem jako záhada.</p>

<p class="mlptext"><span class="calibre13">„Ale to je jen tak básnicky
řečeno,“ prohlásil Bureš, když chvilku o tom přemítal, „sdil – to je tu pro rým
místo sdělil, jako pověděl nebo oznámil.“</span></p>

<p class="mlptext"><span class="calibre13">Koukli se na něho nedůvěřivě
a prohlásili, že tomu nevěří; jakýpak by to prý byl básník, aby mluvil o zdění,
když chce říci oznámení; a kdyby prý tohle mohli básníci dělat, něco jiného
myslet a něco jiného napsat, to že třeba tu ve skutečnosti vůbec nešlo o lva,
třebas to byla postřelená vopice a ten Heřman z Bubna byl třebas ve skutečnosti
nějaký Franta z Holešovic.</span></p>

<p class="mlptext"><span class="calibre13">„Nu, já jsem znal jednoho
Heřmana z Bubna,“ prohlásil na to Malina, „jmenoval se Poláček a dodával nám,
když jsme byli v Praze, oves a seno a slámu.“</span></p>

<p class="mlptext">„Když se jmenoval Poláček,“ namítl Bureš, „tak tedy nebyl z Bubna.“</p>

<p class="mlptext">„A to zas byl,“ trval na svém Malina, „to mi nepovídej, já sám
jsem k němu jezdil brodem pod Štvanicí. A na druhém břehu hned byla Bubna a tam
měl ten Heřman Poláček sklad.“</p>

<p class="mlptext">„To byly Bubny, a ne Bubno, ty chytrý,“ vysmál se mu Bureš. „Tohle
je starý rod pánů z Bubna na Jelení…“</p>

<p class="mlptext">„A takhle je to tedy,“ ulevil si Karas otec, „já pořád myslel,
že on měl nějaký buben na jeleny. Ale co se toho poselství týče, to je marné,
to oni to poselství asi zazdívali. Dřívejc se dálo všelicos.“</p>

<p class="mlptext">Touto obecně uznanou pravdou byla nakonec báseň schválena a rozhodnuto,
že se může jít spát. Jen Bureš nebyl spokojen, protože mu svými námitkami
rozbili všechen estetický účin.</p>

<p class="mlptext">„Vždyť já to, vy kujóni, nepřednášel pro vaše menažerijní rozumy,“
prohlásil jim, „já to deklamoval tuhle pro Vaška. Jakpak se ti to líbilo?“</p>

<p class="mlptext">„Líbilo. Bylo to moc hezké.“</p>

<p class="mlptext"><span class="calibre13">„Vidíte? Mládí má ještě
smysl pro poezii. Mládí je ještě plno posvátného nadšení a nepodléhá
rozumářství starých. Jaká je to útěcha, že věčně budou zde lidé, kterým básníci
mají ještě co říci. Copak se ti nejvíce líbilo?“</span></p>

<p class="mlptext">„To, co řekl ten vladyka, když viděl ten zápas.“</p>

<p class="mlptext">„Jednomu na dva se pomoci má!“</p>

<p class="mlptext"><span class="calibre13">„Ano! Jednomu na dva se
pomoci má! A já, když jsem pral Paola, měl jsem jich na sobě sedm. Ale byl bych
je všecky přepral, kdyby byl nepřiběhl Hans a ti druzí.“</span></p>

<p class="mlptext">„A ta statečnost českého pána se ti nelíbila?“</p>

<p class="mlptext"><span class="calibre13">„Ó ano. Ale já na jeho
místě bych toho tygra neprobod. Já bych ho bacil po čumáku a bil bych ho, až by
lva nechal. To je přece škoda, zabít tygra.“</span></p>

<p class="mlptext"><span class="calibre13">Bureš viděl, že už i Vašek
je zachvácen cirkusáckým cítěním, ale utěšoval se tím, že v jeho mladé duši je
ještě místo i pro jiné city. A umiňoval si, že je bude nyní horlivě pěstovat,
aby zachránil toto dítě vyšším úkolům i národu. Už příštího dne mu před
polednem deklamoval:</span></p>

<p class="mlpverseibezodsazen">Slyš, kterako zdaleka temný hluk<br class="calibre12"/>
ty hory a doly probíhá!<br class="calibre12"/>
Hle, táhne se nějaký v rozbroji pluk<br class="calibre12"/>
a trub jeho válku budící zvuk<br class="calibre12"/>
se strašno po kraji rozlíhá,<br class="calibre12"/>
a pakli se zbrojnošů statných ptáš:<br class="calibre12"/>
„Toť jest Žižka, Žižka, vedoucí ředitel náš!“</p>

<p class="mlptext2">Stará Šírova romance opravdu zaujala Vaškovu fantazii, že
měl hlavu plnou vítězného vojevůdce; a Burešovi dala příležitost, aby mu na
schůdkách maringotky vyprávěl, kdo byl jednooký hrdina a jakou válečnou slávou
slynuli staří Čechové. Vašek naslouchal napjatě, každé slovo hltal – to byly
pravé příběhy pro klukovskou obrazotvornost. Jen v jednom cítil jakýsi
nesoulad, o němž Bureš neměl ani tušení: Šírův refrén v něm vzbudil jasnou
představu, že Žižka, vedoucí ředitel náš, vypadal tak nějak jako Petr Berwitz,
když předvádí skupinu rapů ve volné drezúře, a s tím tedy se těžko sloučilo
líčení Žižky jednookého.</p>

<p class="mlptext">Ale Bureš horlivě utvrzoval ve Vaškovi správnou představu:
hned vzápětí přišel s Vocelovou básničkou o sběhu na Staroměstském rynku, kde
dva zamlklí muži naslouchají vyprávění o smrti mistra Jana, jeden král Václav,</p>

<p class="mlpverseibezodsazen">druhý druhý tichý muž tam stoji<br class="calibre12"/>
v kroji slovanském,<br class="calibre12"/>
hlavu níže kloní hledí<br class="calibre12"/>
na tu pražskou zem;<br class="calibre12"/>
přitom jilec meče drtí<br class="calibre12"/>
svalovitá pěst,<br class="calibre12"/>
vojína až z<b class="calibre7"> </b>rozjímání<br class="calibre12"/>
vybudí jilce chřest;<br class="calibre12"/>
hlavu plnou hněvu zdvihna<br class="calibre12"/>
plaší z duše sen<b class="calibre7"> –<br class="calibre12"/>
</b>pod přilbou, hle! září hrůzně<br class="calibre12"/>
jedno oko jen.</p>

<p class="mlptext2">Tento zlověstně uťatý závěr velmi působil na Vaška, který
si dával básničku znovu a znovu opakovat. A neméně se mu líbil závěr romance
Čelakovského:</p>

<p class="mlpverseibezodsazen">Sezimovo tělo čni tam nad lomem,<br class="calibre12"/>
záře z hradu svití ještě nad borem,<br class="calibre12"/>
kudy roty táhnou dál na Kakusice,<br class="calibre12"/>
„Kdož jste boži bojovníci“ zpívajíce<b class="calibre7">.</b></p>

<p class="mlptext2">Tyhle věci uměl Bureš přednášet, přimračené oko šlehalo
blesky hněvu a vzpoury, levice svírala hruď, pravice se pateticky vznášela,
hlas duněl a hřímal; Vašek zíral na něho ve zbožné úctě, cítě bezděky, že ho ty
podivné, neslýchané verše unášejí ještě do jiných krás, než byla poutavá lepost
cirkusu a zvěřince kolem. Bureš deklamoval většinou zpaměti a znalec by byl
poznal, že jeho repertoár je trochu zastaralý, že česká poezie v těch letech už
byla zase o kus dál. Ale pro Vaška to bylo všecko nové a povznášející,
zaplňovalo to jeho mysl novými zájmy; netrvalo dlouho a Vašek seděl s Burešem u
knížek a sám si pomalu slabikoval jejich obsah.</p>

<p class="mlptext">Bureš uměl ke všemu, co dal Vaškovi číst, připojit nějaký
výklad, většinou o české zemi. Bylo to zvláštní: táhli daleko vzdáleni od svého
pravého domova, kolem nich se ozývala různá nářečí dolnoněmecká, fríská,
holandská a flámská, plachty jejich stanů se vzdouvaly vlhkými mořskými větry a
nejednou se jejich vůz kolébal pár sáhů nad příbojem vzdutého moře – a tu v těch
neznámých končinách vyprávěl černovlasý životní ztroskotanec malému hochovi o lásce
k vlasti, která ležela vzdálena za sedmerými horami, za devaterou řekou, a hoch
se rozhoříval láskou k národu, z něhož tu měl kolem sebe jen svého tátu a čtyři
vyvržence. Byli však takoví, že je musel milovat, každý nějak vynikal, všichni
plní zážitků a historií, všichni byli pevní, tvrdí, chlapští a jednali s ním
jako se sobě rovným. Bureš mu vykládal o starém pánu, který všecku tu minulost
objevil a sepsal v krásných Dějinách národu českého. Jindy mluvil Bureš o statečném
bojovníku panu Havlíčkovi, nebo mu se slzami v očích vyprávěl o utrpení Josefa
Kajetána Tyla, který se obětoval českému divadlu a raději zmíral hlady, než by
je opustil. Vašek míval dojem, že to všechno jsou lidé, s nimiž se Bureš osobně
znal a stýkal. Ale když se ho jednou na to přímo ptal, Bureš se zadíval stranou,
pak mávl rukou a nevrle prohodil:</p>

<p class="mlptext">„Ach, to by byly dlouhé historie.“</p>

<p class="mlptext">Jejich hovory vpadly ovšem čím dál tím častěji do rozprávek,
které se vedly při večeři. A když se tak Bureš před hochem rozhovořil, aby
líčil krásu zlaté, stověžaté Prahy nebo nějakou památnou příhodu z dějin,
zmlkali i ti ostatní světoběžníci a tiše naslouchali vyprávění o domově,
vyprávění o vlasti.</p>

<p class="mlptext">Nikdy se tak mezi nimi nemluvilo, byli navyklí drsné rvačce se
životem a neměli kdy na citlivosti. Ale když tu byl mezi nimi ten chlapec, to
lidské mládě, které nechtěli připravit o znalost těch posvátných věcí,
odsouvali ze sebe tvrdou skořápku a bezděky se objevovali podobní a blízcí
jemu, prosté dětské duše, toužící po víře i po legendě.</p>

<p class="mlptext">Měkkosti však nepodléhali a Vašek se bezděky od nich učil přijímat
život tak, jak je. Zpravidla to bylo tak, že z krásného vyprávění vpadli do své
cirkusácké skutečnosti. Příliš jí byli naplněni, příliš v ní žili, aby se mohli
z ní vytrhnout na víc než na chvilku.</p>

<p class="mlptext">To třeba, když už Vašek uměl plynně číst, poručil mu Bureš,
aby se naučil nazpaměť „Horymírův skok“. A jednoho dne stál Vašek na schůdkách
maringotky a dětským hlasem recitoval:</p>

<p class="mlpverseibezodsazen">Co lid všechen spěchá k Vyšehradu?<br class="calibre12"/>
Co ten četný shon as znamená?<br class="calibre12"/>
Rytíř jeden, spáchav hroznou zradu,<br class="calibre12"/>
mečem skončit dnes život má.</p>

<p class="mlptext2">Pět dospělých mužů naslouchalo dál, jak byl rytíř Horymír
odsouzen k smrti, že zapálil stříbrné doly, a jak si vyžádal jako poslední
milost, aby se směl projet na svém Šemíku, a jak pak s ním přeskočil vyšehradské
hradby i skálu a všichni jen „spatří letět ho k Radotínu“. Pěkný rytmus Jana
Jindřicha Marka je ukolébal v příjemný poslech, že se jim to velmi líbilo; ale
vtom už se prodrala skutečnost jejich sněním a seržán Vosátka luskl prsty:</p>

<p class="mlptext"><span class="calibre13">„Hombre, seňores! Abych vám
řekl, tohle byl asi náramný cirkusák! Tady nejde jen o ten skok, ale o tu celou
reklamu. Když lid všechen spěchal k Vyšehradu, co je to, pánové, jiného, než že
kolega Horymír uměl své číslo dobře prodat!“</span></p>

</div>
</body>
</html>