<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Cirkus Humberto</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection11">
<h2 class="mlpuroven2kapitola">IV</h2>

<p class="mlptextbez1radku"><span class="calibre13">Nejspokojenější v novém
prostředí byl snad Antonín Karas. Jeho první čin byl, že před prahem ředitelny,
než do ní vstoupil, vyňal portmonku a těžkými prsty z ní vylovil papírek.
Rozbalil jej: byl v něm lesklý dvacetifenik. Ten dvacetifenik, jejž Vašku
dostal, když poprvé nosil lvíčata. Nyní vytáhl Antonín Karas z kapsy kladivo a hřebík,
poklekl a památný ten penízek přibil pro štěstí na práh. Pak teprve vstoupil
dovnitř.</span></p>

<p class="mlptext"><span class="calibre23">Divadlo byla haluzna
nesmírná, ale jemu se měnilo v rodnou chalupu. Prolezl je od půdních trámů až
do sklepů, proklepal zdivo, prohlédl maltu, omakal nátěry, přezkoumal kliky a zámky,
kohoutky a pípy a už viděl plno věcí, které bude nutno kus po kuse vyspravit.
Večer poletoval jak ostříž mezi šatnářkami a biletáři, kolem bufetu a restaurace,
mezi pokladnou a orchestrem, ale ve dne byl z něho ten starý zednický fuškař a melouchář,
který pořád měl kde co vylepšovat. Na zimu by byl nejraději ucpal všechna okna
mechem, naštípal dříví, ovinul pumpu slaměnými provazci a do kotců na dvoře
strčil krmníka; to však v divadle nešlo a Karas si své venkovštější radosti
našel ve Smetanově mlýně. Dvakrát třikrát v týdnu si tam zaskočil, aby si
popovídal s Burešem o starých časech. Ale to nešel nahoru do měšťanského salónu
pana otce, kde se blyštil empírový nábytek se zlatými hodinami s orlem a zeměkoulí,
s porculánovými soškami a vázami, s rytými sklenicemi a s podobiznou Smetanových
rodičů v miniatuře na slonové kosti, ve voskovém reliéfu pod sklem, v černých
stříhaných siluetách a v blednoucích daguerrotypiích. To si raději zašel dozadu
do mlýnice tohoto starobylého mlýnu hřebenáče a ponenáhlu jako starý sekerník opravil
kobylici, vylepšil lub a zavěsil pod koš nový korčák. Od rána do noci měl tak
pořád co dělat; a když se na jevišti objevilo poslední číslo a šatnářky se
připravily na závěrečný ruml a biletáři se rozestavili u všech východů, aby je
včas otevřeli a zahákovali, Antonín Karas vklouzl na svou rezervní židli v orchestru
a znamenitě si na rozloučenou s bohatým dnem zatroubil Pochod Cirkusu Humberto.</span></p>

<p class="mlptext"><span class="calibre13">Některý den mu to všecko
ještě nestačilo. Vyčkal v portýrce u pana Dvořáka, až všichni odevzdali klíče
svých skřínek a dveří, popřál jim i panu Dvořákovi dobré noci a vyklouzl ven,
dolů na Poříč, do Bílé labuti. V letních měsících tam ještě zastihl zahradní
koncert kapely 102. pěšího pluku, v zimě si našel místo mezi poříčskými sousedy
v předním táhlém kvelbu restauračním. Byli to starší zazobaní živnostníci a obchodníci
z okolí, pekař, brašnář, konfekčník, čepičář, železník, jak je tak nahromadila
ulice, zachytávající nával venkovského lidu. Některý z nich byl i domácí pán a všichni
tu při trunku hořkého ležáku s hustou bílou čepicí spokojeně přemítali pražské
senzace. Tehdy to byly ponejvíce zprávy o chystané výstavě; to bylo plno řečí o
tom, co se tam připravuje, jaká kolosální konstrukce je Průmyslový palác, celý
ze skla a ze železa, jakou za ním inženýr Křižík chystá fontánu, co tam bude
všelijakých pavilónů, vždyť i tuhle karlínský Srnec, špeditér, se chlubí, že
tam bude mít dva, a je z toho celý jelen. Ale hlavně si tu ti popíječi libují,
co tam bude pivovarských pavilónů, restaurací, ochutnaváren, vináren a uzenářských
i lahudkářských kiosků, i turecká kafírna tam bude, i bodega, a dva Češi z Brém
prý tam zařídí pravý American bar s černochy, takže Pražáci, doufejme, žízní
nezajdou a budou mít celé léto kam chodit.</span></p>

<p class="mlptext">K tomuto stolu starousedlíků tedy přisedává Antonín Karas, a on,
který nebyl nikdy příliš řečný, tady po všech svých zkušenostech rozvazuje, vykládá
sousedům o cizích městech a zemích, jak se kde jí a pije a jaké jsou ve světě
všelijaké ženské. Tu si ti poříčtí zounové rádi ještě sklenici nebo dvě přidají
na takový zajímavý rozhovor s panem inspektorem, člověkem scestovalým; a rozkuráží-li
se trochu, jdou to ještě dorazit naproti k Buckovům nebo k Rozvařilům, za zpěváčky,
kteří mají sice již po programu, ale za pár piv rádi dají něco k lepšímu.</p>

<p class="mlptext"><span class="calibre13">Tak si Antonín Karas,
zedník, užívá krásného životního podzimu, konečně mezi svými, konečně mezi
Čechy. A starý Kerholec jen na něho závistivě hudruje, což jemu se žije,
Karasovi, když je sám, ale kdyby tak měl ženu a tři hladové kluky, to by se
musel jinak uskrovňovat. A Karas se škvíří, jak to na sekáče placmistra
dolehlo: s tolika ženskýma ve světě frajeřil, až ho tuta zrzavá skřípla, ta ho
dostala pod komando a pod pantofel; když si někdy přece jen odskočí na pivo,
zouvá si už u karlínského viaduktu boty a doma po pavlači se šourá po špičkách.
Ale kluci už mu rychle dorůstají, hezcí hoši to jsou, vysocí, urostlí, po mámě
Engličance. A hodní hoši to jsou, do cirkusácké práce šli vždycky jako diví.
Nejednou na ně Karas koukal, že lítají po šapitó jako kdysi Vašku v novém a hned
trojím vydání. Však je taky i Vašek měl rád a poctivě je všemu učil; asi mu,
chudákovi, bylo teskno, když proháněl manéží Kerholčata a jeho vlastní Petřík
byl zalezlý u strýce Franse s knížkou. A teď už je nejstarší z nich, František,
Ferenc, po kmotru Vosátkovi, fit a na jaře půjde s cirkusem Henryho do světa.
Sám si to místo našel a rodiče ovšem souhlasili, u Kerholců nevládla žádná sentimentalita.
Za rok půjde k cirkusu druhý, Karel, a po dvou letech třetí, Honza. A Petříček
Karasů bude zatím pilný student, osm let gymnázia, čtyři léta univerzity, pak
snad na rok někde jako volontér a pak už se postaví sám do života. Tak aspoň
počítá jeho táta. Celkem se mu to kryje se smlouvou v divadle. Až bude o Petříčka
postaráno, budou rodiče volní a mohou se vrátit ke kočovnému životu a obnovit
zase Cirkus Humberto.</span></p>

<p class="mlptext"><span class="calibre13">Václav Karas, ředitel, ví,
proč občas tyto výhledy v domácím hovoru rozpřádá. Musí nějak utěšit Helenu,
která v Praze, v té milé, srdečné, vlahé Praze začíná chodit jako bez ducha.
Vašek chápe dobře, co se s ní děje, rozsypal se jí překrásný domeček z karet.
Najednou zmizelo všecko, co milovala, rodiče, přátelé, cirkus, koně, zvířata,
maringotka, publikum, potlesk a ovace. Místo vábného putování světem najednou
je připoutána k městu, kde většinou slyší cizí řeč. Z praktických důvodů si
vybrala byt nedaleko varieté, naproti v rohovém domě u dráhy. Hezký byt sám o sobě,
ale jednou frontou oken jde proti šedivému pilíři železničního viaduktu. Celý
den se tu dívají na kamenné kvádry, nad nimiž se jim nahoře občas vynoří obrys
lokomotivy a vagónu. Utěšovali se předem, že pohled na jedoucí vlak je cosi
veselého a příjemného – kolikrát na svých zájezdech mávali z vozů a z koní
rychlíku, který se s vlajícím chocholem řítil podél jejich cesty! Ale zde,
běda, brzy poznali, že ve městě je to něco docela jiného. Vlaky se jim před
okny valily zpomaleně, zesilujíce rachot kol a úpění kolejnic. Závoje dusivých
dýmů, protkaných mastnými sazemi, snášely se do ulic a v noci hřmělo temné
dunění spáčům do snů jako stále opakovaná hrozba. Den za dnem, noc za nocí se
tu sunuly řady špinavých vozů s mechanickou pravidelností, rozdělujíce čas na
úseky bezútěšné marnosti. Helena Karasová byla v tomto prostředí zachvácena
neúkojným steskem. Ani úspěchy jejího muže, ani šťastné vyváznutí z rodinné katastrofy,
ani srdečná oddanost Alice Kerholcové nedovedly ji vzpružit, a Vašek tedy v ní
podporoval to poslední, co ještě udržovalo její vůli: vědomí povinnosti k dítěti.
A jako sladkou odměnu za dlouhou zkoušku trpělivosti dával jí na konci té lhůty
znovu zazářit nejsladší pro ni vidinu, Cirkus Humberto.</span></p>

<p class="mlptext"><span class="calibre13">Jemu samotnému proběhla
první sezóna jako voda náhonem. Přes to, že teprve sbíral první zkušenosti
stálého divadla, měl program za programem stále přitažlivý a obliba, kterou si
získal šťastným nástupem, zůstávala mu věrna. Divadlo obsáhlo půltřetího tisíce
osob a ceny byly vysoké, lóže stála celé čtyři zlaté. Polovina jeho večerních
představení vynesla vyprodaný nebo téměř vyprodaný dům, odpolední pořady o nedělích
byly vyprodány vždycky. Pan Achilles Breburda, který měl své zkušenosti,
gratuloval mladému řediteli a horlivě uznával jeho obratnost v sestavování poutavého
repertoáru. A Frans Steenhouwer si mnul ruce, když účtoval vysoké příjmy
pokladny i stoupající podíl z výnosu restaurace. Kdyby se to udrželo, bylo by
Varieté Humberto zlatý důl.</span></p>

<p class="mlptext"><span class="calibre23">Ale ještě sám závěr
prvního roku je poučil, že jejich možnosti nejsou nekonečné. Přes rady
Breburdovy chtěl Vašek pracovat až do konce června. Pražští jeho přátelé ho v tom
utvrzovali, slibujíce mu nový vydatný zdroj příjmů v nesčetných cizincích,
které do Prahy přivábí zemská výstava. Zatím však od chvíle, kdy se výstava
otevřela a kdy se Praha octla v horečce svých slavnostních dnů, návštěvy ve
varieté silně ochably. Všecko se hrnulo jenom na výstaviště a zůstávalo tam až
dlouho do noci.</span></p>

<p class="mlptext">Bylo to jako jedno veliké národní opojení. Sto let práce a vývoje
České země stálo tu na odiv v tisícerých expozicích a ze všeho toho bohatství
tvorby a výroby rostla bezpečná jistota nového příštího rozmachu. Lidé byli
omámeni velkolepostí a mnohostí podívané, byli uchváceni ruchem, který se na
výstavišti rozvíjel, radovali se ze slávy, která se na Prahu snesla. A nemohli
se večer rozloučit s výstavou, dokud nezašli k barevným zázrakům tryskajících a
padajících vod, kde se jejich nadšení z krásy a velikosti slilo s citovým
dojetím a uvolnilo si ve vlahé letní noci zpěvem vroucí písně Tylovy.</p>

<p class="mlptext"><span class="calibre13">Výstava, výstava, výstava
bylo jediné heslo města i země. Všechno bylo obráceno tam ke Královské oboře,
všechno žilo radostným rytmem výstavní slávy. I ti národní zpěváci v lidových
šantánech se přizpůsobili mocnému proudu. Kuplet mladého kandidáta medicíny
Prágra stal se vůdčím motivem všech výstavních radovánek: „Vždyť jsme jen
jednou na světě… mládí a láska odkvete… stáří přichází kvapem vstříc… tak mladí
se nesejdem víc!“</span></p>

<p class="mlptext">A ti, kteří ještě chtěli této mladosti užít, zpívali si
nejnovější odrhovačku:</p>

<p class="mlpverseibezodsazen">Kdo máš prach a nejsi cápek<br class="calibre12"/>
a miluješ legraci,<br class="calibre12"/>
zajdi sobě na výstavu<br class="calibre12"/>
po té denní štrapáci…</p>

<p class="mlptextbez1radku"><span class="calibre13">A<i class="calibre19"> </i>večer jim
všechny kapely ve výstavních restauracích a vinárnách musely znovu a znovu hrát
Šeborův pochod „My jsme páni od fontány…“ Kuplet, který se stal hymnou.</span></p>

<p class="mlptext">Výstava žila, ale co nebylo v jejím ohnisku, pohasínalo. Také
Théâtre Variété Humberto na kraji Karlína zůstalo bez návštěv a Václav Karas
doplatil na ten pokus vydatnou částí svého zisku. Pak na něj poprvé dolehlo, co
dosud za celého života nepoznal: neměl co dělat. První týdny se pokusil užít
světa jako ti druzí. Denně putovali s Helenou na výstaviště. Ale to bylo příliš
málo pro jejich energické povahy. Dali tedy Petříčka do opatrování dědečkovi
Karasovi, který s ním odjel na prázdniny do Horní Sněžné. A Vašek s Helenou se
pustili na cestu Evropou, hledat v lázeňských městech letní divadla
rozmanitostí a na různých místech roztoulané cirkusové podniky a vyhlížet si v nich
nové, neznámé síly pro příští pražské programy.</p>

</div>
</body>
</html>